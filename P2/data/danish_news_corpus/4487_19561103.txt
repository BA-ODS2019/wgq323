pressens radioavis England og Frankrig giver i eftermiddag svar på FN's opfordring til at indstille fjendtlighederne i det mellemste østen i Paris menes det at svaret vil gå på at de fransk-britiske styrker skal udgøre kernen i en eventuel international politistyrke kampen i Sinaiørkenen er endt med den israelske sejr nye luftbombardementer i Egypten i dag i Ungarn har russerne igen besat en række vigtige punkter der er ingen sikre efterretninger om kampe russisk presse og radio advarer mod reaktionære elementer i Ungarn folketingsmand Knud Tolstrup er vendt hjem fra Ungarn efter at have deltaget i en hjælpeaktion han siger at det var hans indtryk at russerne kun rykkede ind i landet igen for at kunne forlade det på ny med maner hospitalspersonalet til det danske feltlazaret er nu snart klar til afrejse vejrudsigten der gælder til i morgen middag lyder for hele landet stedvis let regn eller slud fortrinsvis i Jylland vejret i de nærmeste dage ustadigt Færøerne svag til jævn nordvestlig og vestlig vind med ret uændret temperatur og ingen eller kun lidt regn den franske udenrigsminister Pinot har i formiddag meddelt at det franske og britiske svar på FN's generalforsamlings henstilling om standsning af fjendtlighederne {i} det mellemste østen vil blive afgivet i eftermiddag det vides ikke hvornår dette svar vil blive meddelt offentligheden i politiske kredse i Paris mener man at Frankrig og Storbritannien vil kræve at fransk-britiske styrker skal udgøre kernen i en eventuel international FN-politistyrke premierminister Eden vil i eftermiddag give sin måske mest betydningsfulde udtalelse i sin politiske karriere i et hastemøde i underhuset der skal drøfte den engelsk-franske indblanding i den israelsk-egyptiske konflikt hans udtalelse til underhuset vil ske efter en nats samtaler med den franske udenrigsminister og efter gårsdagens overvældende flertalsvedtagelse i FN-generalforsamlingen af en omgående våbenstilstand i Egypten som en ny og væsentlig enkelhed i billedet kommer Nassers udtalelse om et betinget ja til våbenstilstandskravet fra FN denne meddelelse fra Nasser blev afleveret til FN i aftes den britiske premierminister og den franske som var ledsaget af chefen for den franske generalstab forhandlede i nat i halvanden time efter mødet i underhuset på dette møde afviste Eden et krav fra oppositionslederen Hugh Gaitskell om at standse alle yderligere angreb på Egypten indtil han havde taget stilling til FN's beslutning kort efter åbningen af de engelsk-franske samtaler kom meddelelsen om at den arabiske stat Syrien havde afbrudt sine diplomatiske forbindelser med England den britiske presse ser næsten enstemmigt i dag FN som en løsning på dobbeltproblemet Egyptenkonflikten og den egyptiske nationalisering af Suezkanalen nogle aviser mener at England og Frankrig fuldstændig skal godkende FN-resolutionen og holde sig ude af Egypten andre at de to lande skal fuldende deres interventionspolitik og derefter overdrage sagen til en international politistyrke der er stor diskussion i den engelske presse om forslaget om en FN-politistyrke som både den canadiske udenrigsminister Lester Pearson og den amerikanske Foster Dulles i går støttede Egypten og Israel kampene i Sinaiørkenen er nu endt bortset fra at enkelte egyptiske afdelinger endnu gør hårdnakket modstand over for de israelske styrker den egyptiske by El-Tor der ligger på Sinaihalvøens sydlige spids er blevet erobret af Israel fra denne by kan israelerne beherske den sydlige indsejling til Suezkanalen om de israelske styrkers erobring af det egyptiske grænsefort Gaza og besættelsen af de tre byer El Arish Rafah og Abu-Ageila i kyststrækningen ud mod Middelhavet hævder det franske telegrambureaus korrespondent at de israelske troppers fremstød og manøvreringsevne langt overgik de egyptiske styrkers disse var blevet overrumplede af det overraskende angreb begge parter var temmelig ensartet udstyret med våben måske var endog egypterne noget overlegne igennem deres udstyr med sovjetbyggede tunge T-34-kampvogne som anses for verdens bedste panservogne for øjeblikket på den anden side lå de egyptiske tropper for spredt og mere end otte hundrede kilometer fra deres forsyningsbaser Israel har taget adskillige tusind fanger og en mængde materiel som krigsbytte
med den egyptiske hærs nederlag i Sinaiørkenen og dens tilbagetrækning til nye stillinger omkring Suezkanalen menes den israelske hær nu at have opnået det umiddelbare formål med deres fremstød mod Egypten man hævder i Tel Aviv at ørkenslaget faktisk er forbi om tabene på israelsk side siges at den egyptiske hær er blevet slået med forholdsvis små tab på vor side ved nederlaget i ørkenen skal oberst Nasser ifølge de israelske kilder have mistet halvdelen af sin hær den israelske overkommandos bekymringer drejer sig nu om de syriske troppebevægelser ind i Jordan som er rapporteret i det sidste halve døgn disse troppebevægelser er beordret af den egyptiske øverstekommanderende general Hakim Amor formålet skal være at støde frem mod Israels smalleste sted hvor der kun er elleve kilometer fra den jordanske grænse til Middelhavsområdet de engelsk-franske angreb under luftangrebene i går mødte de franske og engelske maskiner kraftig ild fra det egyptiske antiluftskyts men dette hindrede praktisk taget ikke maskinerne i at løse deres opgave i løbet af natten har meddeler det franske forsvarsministerium egypterne sænket fem skibe i Suezkanalen fire ved indløbet ved Port Said og et nogle kilometer nord for Ismailia de strategiske franske fransk-engelske operationer i Egypten er nu afsluttet de allierede styrker har tilendebragt de tekniske operationers stadium siges det og det tilføjedes i det franske forsvarsministerium at disse operationer skulle bane vej for besættelsen af kanalzonen om engelsk-franske angreb på militære mål i Egypten meddeler Reuter fra Paris i dag at militærlastbiler og nogle militære anlæg således en artillerikaserne ikke langt fra Kairo er blevet bombarderet desuden er Luxorflyvepladsen ved Nilen seks hundrede fyrretyve kilometer syd for Kairo og et hundrede tres kilometer nord for Aswan blevet angrebet i morges et ammunitionsdepot blev ødelagt en af det britiske luftvåbens hangarflyvemaskiner vendte ikke tilbage fra et luftangreb på egyptiske flyvepladser det er det første allierede tab af en flyvemaskine siden offensivens begyndelse Ungarn sovjetrussisk militær har efterhånden igen besat en række vigtige punkter i Ungarn deriblandt grænseposter og jernbaneanlæg hidtil har der ikke været meddelelser om kampe mellem ungarerne og de fremrykkende russiske tropper men Gyor radio i det nordlige Ungarn hævder nu at der i dag har været sammenstød mellem parterne i Budapest og andre byer der skal være blevet udvekslet ild mellem russiske og ungarnske tanks denne meddelelse er dog ikke blevet bekræftet fra Budapest og den er direkte i strid med en indberetning til Udenrigsministeriet i København fra den danske charge d'affaires i Budapest Poul Poulsen der melder at alt er roligt i byen han tilføjer at alle danske som gesandtskabet har kontakt med er i god behold fra russisk side er det blevet sagt at troppebevægelserne har til formål at beskytte sovjetrussiske statsborgere i Ungarn og at hindre fascisitiske elementer i at komme ind i landet uanset disse troppebevægelser forhandles der om russisk tilbagetrækning fra Ungarn Budapest radio har til morgen meddelt at viceministerpræsident Mikoyan har været i den ungarnske hovedstad og har foreslået at Sovjetunionen trækker alle de styrker tilbage hvis stationering i Ungarn ikke er forudset i Warszawapagten Budapest radio tilføjer at den ungarnske regering venter en vigtig beslutning fra sovjetrussisk side når som helst den ungarnske forsvarsminister Pál Maléter udtaler i dag at hæren og revolutionens væbnede styrker støtter Imre Nagy' regering men kun så længe som man stoler på regeringens løfter om at sørge for de russiske troppers tilbagetrækning fra Ungarn så vel Moskva radio som de store russiske aviser beskæftiger sig i dag med den sidste tids udvikling i Ungarn og advarer mod hvad man betegner som reaktionens og kontrarevolutionens dunkle kræfter Pravda skriver således i en ledende artikel i dag at de folkedemokratiske stater helt og fuldt deler Sovjetregeringens overbevisning om at folkene i de socialistiske lande ikke vil tillade indre og ydre reaktionære kræfter at rive grundlaget for den folkedemokratiske ordning op
samtidig med at folkene i de folkedemokratiske lande styrker deres vagtsomhed over for reaktionens over for reaktionære elementers intriger trækker de også en skillelinje mellem retfærdige krav fra de brede folkemasser og de reaktionære elementers sammensværgelse begivenhederne i Ungarn viser hvor vigtigt det er at gøre sig denne forskel helt klar tilføjer Pravda Sikkerhedsrådet holder møde igen i aften for at drøfte det ungarnske spørgsmål i Sikkerhedsrådets møde i nat benægtede den russiske delegerede at nye russiske tropper var rykket ind i Ungarn men samtidig indløb der endnu en note fra ministerpræsident Imre Nagy med klage over russernes indmarch det østrigske telegrambureau meddeler at {et} halvhundrede udenlandske statsborgere af forskellig nationalitet i går blev holdt tilbage af de russiske myndigheder i byen Magyaróvár det vor- det forlød i aftes i Wien at der blandt disse er en snes journalister fra vestlige lande de er anbragt i en lejr under bevogtning af russiske soldater det østrigske udenrigsministerium vil forsøge at udvirke at de bliver løsladt og får lov til at vende tilbage til Østrig De Forenede Stater har tilbudt Ungarn fødevarer og medicinalvarer for tyve millioner dollars Dansk Røde Kors oplyser at toget med feltlazarettet ventes til Wien ved trettentiden i dag man regner med at det skal opstilles i selve Budapest hospitalspersonalet tolv læger og halvtreds sygeplejersker foruden sekretærer og assistenter bliver i løbet af i- dagen i dag samlet i København klar til afrejse folketingsmand Knud Tolstrup kom i formiddags tilbage til Danmark efter at have deltaget i en hjælpeaktion til Ungarn han sagde at det var hans opfattelse at det var hans absolutte opfattelse at russerne kun rykker ind i Ungarn igen for at kunne forlade landet med maner russerne var klar over at de måtte forlade Ungarn nu det var tydeligt at de ikke havde den ungarnske befolkning med sig alle i Ungarn talte åbent mod russerne Tolstrup mente ikke at de ungarnske oprørere ville helme før de havde gennemført frie valg i hele landet vi kom til Ungarn med den første hjælp fra Vesteuropa sagde Tolstrup på vej ind gennem Ungarn blev vi standset tre gange af russerne men på tilbagevejen til grænsen havde vi ikke føling med dem vi blev kun standset af ungarnske frihedskæmpere vi kørte igennem til Budapest efter at have afleveret en del penicillin i byen Gyor Tolstrup sagde videre ved sin hjemkomst i formiddag at i begyndelsen af opstanden i Ungarn blev de sårede ikke bragt til hospitalerne men da man blev klar over at modstandsbevægelsen var total og at ingen repressalier ville ramme de sårede fik hospitalerne dem ind til behandling i Budapest er der sket store ødelæggelser overalt ligger væltede sporvogne og mure er styrtet sammen Stalinmonumentet er væltet og man er i fuld gang med at fjerne de røde stjerner der var sat op overalt i byen på husgavle og andre steder det er mit indtryk sagde Knud Tolstrup videre at der kun var nogle få grupper tilbage der ikke ville overgive sig til modstandsbevægelsen frihedskæmperne holdt vagt og ventede på at disse grupper skulle overgive sig de eneste forretninger der var blevet plyndret var de boghandler der forhandlede russisk litteratur befolkningen brændte de russiske bøger på bål i gaderne til det forestående bispevalg i Ribe Stift er der ved fristens udløb anmeldt to kandidater valgmenighedspræst H. Dons Christensen Askov og stiftprovst dr.theol. M. V. Grønbæk Ribe Kirkeministeriet meddeler at anmeldelserne har fået det fornødne antal underskrifter Islands præsident Ásgeir Ásgeirsson og frue var ventet til København med den islandske rutemaskine i eftermiddag for herfra at fortsætte på ferierejse til Italien præsidentens rejse er imidlertid blevet udsat på grund af den internationale situation Justitsministeriet har indskærpet at man ikke må føre skib i beruset tilstand hvis føreren er beruset og skibet derfor usødygtigt skal det tilbageholdes af politiet der er nu truffet beslutning om hvornår Østre Landsret afsiger dommen i Danish Milk-sagen det bliver på tirsdag klokken elleve tredive
i København forhandles der i disse dage om en samlet vareudvekslingsaftale mellem Danmark og Beneluxområdet altså Holland Belgien og Luxembourg det er første gang Benelux forsøger at oprette en vareudvekslingsaftale med et udenforstående land Danmark har hidtil haft separat handelsaftale med Holland men i de senere år ingen med Belgien handelsforhandlingerne begyndte i tirsdags men er endnu på et ret forberedende stadium arbejdet med den nødbro der skal erstatte den afbrudte jernbanebro over Limfjorden mellem Aalborg og Nørresundby går ikke så hurtigt som Statsbanerne oprindelig havde håbet det ventes nu at skinnerne vil være lagt omkring den første december hvorefter togtrafikken mellem Himmerland og Vendsyssel atter bliver normal
