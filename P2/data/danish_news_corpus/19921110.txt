Radioavisen i Nordsøen står en norsk olieboreplatform i brand mandskabet er evakueret Nationalbanken satte i formiddag renten ned med nul komma fire procentpoint det er så blevet billigere for bankerne at låne penge af Nationalbanken men det er ikke sikkert at kunderne kommer til at mærke det rentefald anklageren i Scandinavian Star-sagen kræver alle tre tiltalte idømt maksimumstraffen på seks måneders ubetinget hæfte chefen for told- og handelsorganisationen GATT ha- er netop blevet bemyndiget til at mægle i landbrugsstriden mellem USA og EF en strid der blokerer for en verdensomspændende frihandelsaftale samtidig med at staten reducerer antallet af offentlige ansatte udbetales der årligt mere end en milliard kroner i overarbejde fodboldklubben Brøndby betaler sin gæld tilbage til fodboldspilleren Per Frimann og valget til landets menighedsråd startede klokken ni i formiddags og vi har besøgt et af valgstederne og vi skal have en vejrudsigt
i eftermiddag der kommer der lidt sol de fleste steder og kun enkelte byger Bornholm får dog mest overskyet vejr med nogen regn temperatur imellem seks og ti grader og jævn til hård vind omkring sydvest ved kysterne stedvis op til stiv kuling i aften og i nat der får vi byger nogle steder især i Jylland temperatur mellem to og syv grader og vinden aftager og bliver let til frisk omkring sydvest der er udbrudt brand på en norsk olieblat- -platform i Nordsøen rapporterer det norske telegrambureau mandskabet på den brændende platform er evakueret og der er ikke kommet nogen til skade en redningshelikopter er på vej til Friggfeltet og flere er klar til indsats hvis det bliver nødvendig skriver telegrambureauet meldingen om branden blev udsendt klokken ti femten efter at der efter at øh kort efter blev branden meldt under kontrol men senere er den blusset op igen
Nationalbanken indfrier til formiddag forventningerne hos både regeringens to økonomiske ministre og andre økonomer ved at sætte renten på de såkaldte indskudsbeviser ned med nul komma fire procentpoint
og det var Dorthe Petersen der orienterede
anklageren i sagen imod skibsreder og ejendomshandler Henrik Johansen rederidirektør Ole B. Hansen og den norske kaptajn Hugo Larsen krævede i dag i sin procedure i Sø- og Handelsretten alle tre tiltalte idømt maksimumstraf på seks måneders ubetinget hæfte for at have overtrådt loven om skibes sikkerhed anklageren betegnede det som groft uforsvarligt at de tre havde sat katastrofefærten- -færgen Scandinavian Star i drift den første april nitten hundrede halvfems ud over kravet om hæftestraf vil anklageren også have fradømt Henrik Johansen og Ole B. Hansen retten til at udøve rederivirksomhed senere i dag begynder forsvarerne deres procedurer
den internationale told- og handelsorganisation GATT er klar til at mægle i striden mellem USA og EF om støtten til landbrugserhvervet GATT's handelskomite trådte for en times tid siden sammen i Geneve og topdiplomaterne har bag lukkede døre givet GATT's generaldirektør Arthur Dunkel et formelt mandat til at spille rollen som mægler mellem Washington på den ene side og Bruxelles på den anden
de hørte Ole Bruus
i den britiske radio- og tv-station BBC beder den øh britiske premierminister Frankrigs præsident om at passe sig selv i en kort meddelse til pressen siger en talsmand fra regeringen at den britiske godkendelse af Maastricht-traktaten udelukkende er et britisk spørgsmål det ordknappe svar falder kun et halvt døgn efter at den franske præsident i en fjernsynsudsendelse i skarpe vendinger har kritiseret premierminister John Majors beslutning om at udsætte en britisk godkendelse af Maastricht-traktaten Mitterrand kalder det uacceptabelt at Storbritannien vil vente på en ny dansk folkeafstemning om Mastricht den britiske regering siger at det vigtigste emne for øjeblikket er handelsforhandlingerne med USA i morgen kommer forbundskansler Kohl på besøg hos premierminister Major hovedpunktet for samtalerne er den truende handelskrig med USA over EF-støtten til landbrugseksporten herhjemme mener Socialdemokratiet og SF at Danmark allerede i de næste uger må tegne skitserne til en juridisk model for en særordning med øh EF øh de to mener øh med udsigt til at der er EF-topmøde i Edinburgh i december at der kan komme en øh afklaring øh med om en dansk særaftale på det tidspunkt og i så fald kan danskerne måske komme til stemmeurnene i maj næste år SF's gruppeformand Steen Gade mener at det er naturligt at de tre arkitekter bag det nationale kompromis S SF og De Radikale sammen ser på modellerne for en juridisk løsning og det er Socialdemokratiets politiske ordfører Mogens Lykketoft enig i skriver Ritzaus Bureau Centrum-Demokraternes formand øh Mimi Jakobsen siger at udenrigsministeren på øh Danmarks vegne fører nogle uhyre vigtige samtaler med sine EF-kolleger og at det er helt afgørende at han får arbejdsro derfor bør Socialdemokratiet og SF undlade initiativer der kan komplicere situationen yderligere Mimi Jakobsen advarer skarpt imod at S og SF sætter sig sammen for at finde juridiske modeller for en dansk aftale vi er syv partier bag det nationale kompromis understreger Mimi Jakobsen der mener at spørgsmålet om juridiske modeller først skal tages op på et senere tidspunkt
og vi bliver i dansk politik en ny opgørelse fra fmini- Finansministeriet som er kommet i dag viser at det offentlige årligt udbetaler mere end en milliard kroner i overarbejdsbetaling sidste uge kom det frem at der til højtlønnede medarbejdere i lønramme femogtredive til fyrre var udbetalt treogfyrre millioner kroner i overarbejde og derfor bad SF's finanspolitiske ordfører Jes Lunde om en opgørelse over hvor meget det drejer sig om for hele statens område
den samlede opgørelse for alle ansatte der nu foreligger omfatter godt et hundrede firs tusind ansatte der sidste år i gennemsnit fik mere end fem tusind kroner i overarbejdsbetaling og det var Lars Persson der talte med Jes Lunde fra SF
fodboldklubben Brøndby har besluttet at betale sin gæld til den tidligere professionelle spiller Per Frimann derved undgår klubben en konkursbegæring fremsat på vegne af Frimann den tidligere Brøndby- og landsholdsspiller har ventet på sit tilgodehavende op imod en million kroner i over et år Frimann skulle have pengene efter at et hold af tidligere topspillere afviklede en velgørenhedskamp til fordel for Frimann der på grund af skader blev tvunget til helt at stoppe fodboldkarrieren i sidste uge opnåede den betrængte fodboldklub i Brøndby en ny aftale med klubbens kreditorer som er gået med til at ændre gæld for tre hundrede millioner kroner til et ansvarligt indlån den beslutning skulle sikre Brøndby i hvert fald de næste otte år men det er en forudsætning at klubben holder sig til at spille fodbold
og så er der menighedsrådsvalg i dag men kun i tre hundrede femogfyrre af Danmarks godt to tusind sogne holdes der kampvalg om posterne i de nye menighedsråd det gør der blandt andet i Albertslund her har den nyvalgte menighedsrådsformand gjort sig upopulær hos præsten ved at have et ualmindelig stort forbrug af rådets penge og rod i regnskaberne Charlotte Striib
og det var Charlotte Striib der havde været til menighedsrådsvalg i Opstandelseskirkens Sogn
formanden for Over- Overlægeforeningen Ole Sølvtoft siger at en af de tre overlæger ved psykiatrisk afdeling på Horsens Sygehus der for fjorten dage siden blev fritaget for tjeneste med henblik på fyring umiddelbart inden havde fået at vide at han stod til fortsat ansættelse efter en vellykket seks måneders prøvetid tjenestefritagelserne kom efter at konsulentfirmaet Lundgaard Management havde været i gang med at undersøge organisationen men der er ingen skriftlig rapport fra Lundgaard sygehusledelsen har kun sagt at baggrunden for fritagelserne er mistet ti- tillid til overlægerne Overlægeforeningen mener at sygehusets ejer Vejle Amt har overtrådt forvaltningsloven ved ikke skriftligt at begrunde fritagelserne og derfor har foreningen indbragt sagen for Indenrigsministeriet den ny betalingsordning for hjemmehjælp der er trådt i kraft første oktober er blevet en alvorlig økonomisk bet for kommunerne de er på mindre end en måned gået glip af indtægter på femoghalvfjerds millioner kroner til hjælpehjælp- til øh hjemmehjælp fordi en øh tredjedel af de pensionister der selv skal betale i stedet har opsagt hjemmehjælpen dermed øh får kommunerne ikke den indtægt som Socialministeriet havde beregnet og da staten på forhånd har trukket i bloktilskuddet til kommunerne er det en ren underskudsforretning formanden for Kommunernes Landsforening borgmester Hilmar Sølund Herning siger til Radioavisen at sagen endnu ikke har været drøftet politisk og at han derfor ikke kan udtale sig om hvad kommunerne vil gøre ved problemet men vi vil formentlig kreere et forslag til Folketinget for at få udlignet det økonomiske tab siger Sølund pensionisterne opsiger hjemmehjælpen fordi den hjælp øh de får ikke står i forhold til prisen betalingen er regnet ud på baggrund af pensionisternes indtægt og treoghalvtreds procent af dem skal selv betale fordi de har en formue i i form af et hus men fordi man har et hus er det jo ikke ensbetydende med at man også har penge til hjælpe- hjemmehjælp øh siger konsulent Christel Petersen fra Kommunernes Landsforening til Jyllands-Posten
og så til udlandet igen opgøret mellem Greenpeace og Japan om skibstransporten af et og et halvt ton plutonium er blevet yderligere skærpet efter at miljøorganisationen har sat endnu et skib ind for at følge sejladsen med det giftige stof til Japan
japanerne har planer om de kommende år at transportere i alt tredive tons genarbejdet plutonium til Japan og det var Henrik Hinchelli der fortalte den historie
op imod seks tusind flygtninge har samlet sig i Sarajevos centrum og venter nu på at komme ud af byen under Røde Kors' beskyttelse det ventes at aktionen vil vare i fire dage kampene raser fortsat i og omkring byen allerede i fredags forsøgte Røde Kors at hjælpe flygtningene ud af byen men de blev stoppet efter at- en ordre fra Bosniens muslimske præsident Izbe- Izetbegović han forbød alle mænd imellem atten og tres år at forlade byen siden er mænd i den aldersgruppe blevet fritaget fra forbuddet hvis de officielt er kasseret af militæret eller kan øh påvise sundhedsproblemer libanesisk militær har beskudt den selverklærede israelske sikkerhedszone i det sydlige Libanon det siger sikkerhedskilder til Reuter det libanesiske artilleriangreb øh sker efter et voldsomt israelsk bombardement af Hizbollah-mål i det sydlige Libanon Hizbollah sendte tidligt i morges flere raketter ind i den nordlige Israel i den øh fortsatte uerklærede krig imellem israelske styrker og Hizbollah der kom ingen til skade ved angrebet som heller ikke forårsagede materielle ødelæggelser Israel har svaret igen med et større artilleriangreb som altså udløste reaktionen fra de libanesiske styrker
og under Mellemøsten-fredsforhandlingerne i Washington kom det i går til et voldsomt opgør mellem Israel og Libanon forhandlingerne har været indstillet i den afsluttende del af den amerikanske valgkamp og de er så blevet genoptaget i den meget spændt atmosfære
Danmark har i år øget fire hundrede femogfyrre millioner i katastrofebistand og i går søgte udenrigsminister Uffe Ellemann-Jensen yderligere om et hundrede tyve millioner i tørkehjælp til det sydlige og østlige Afrika i et svar til Folketingets udenrigsudvalg oplyser Udenrigsministeri- udenrigsministeren at Afrika hidtil har modtaget godt to hundrede femten millioner med Somalia Sudan og Etiopien som de største modtagere Asien har fået omtrent otteogtres millioner i humanitær bistand og her topper Cambodja og Afghanistan Pakistan listen på grund af alvorlige flygtningeproblemer efter årelange borgerkrige Danmark giver især hjælp til ulande udpeget af de vestlige øh landes samarbejdsorganisation OECD
det er ikke rigtigt at det jysk-fynske kraftværksamarbejde Elsam har udbudt to nye kraftværker i EF-licitation til skade for beskæftigelserne- herhjemme det siger direktør Peter Høstgaard-Jensen fra det nordjyske kraftværkselskab Nordkraft værkerne og regeringen er ellers blevet skarpt kritiseret for at have taget større hensyn til EF end nødvendigt gennem den påståede EF-licitation det er nemlig først fra nytår at der kommer nye EF-regler på området men det er altså en misforståelse siger Peter Høstgaard-Jensen
og det sagde administrerende direktør i Nordkraft Peter Høstgaard-Jensen og det var Allan Høgsbro der havde talt med ham det er blevet tid til et nyhedsresume
der er udbredt brand på en norsk olieplatform i Nordsøen rapporterer det norske telegrambureau mandskabet på den brændende platform er evakueret og der er ikke kommet nogen til skade meldingen om branden udsendtes klokken ti femten og kort efter blev den meldt under kontrol men den er blusset op senere igen Nationalbanken satte i formiddags renten ned med nul komma fire procentpoint og det betyder at det bliver billigere for banker og sparekasser at låne penge i Nationalbanken kunderne kommer sandsynligvis ikke til at mærke rentefaldet fordi Nationalbankens rente stadig er højere end før valutauroen samtidig med at der skæres ned i antallet af offentligt ansatte betaler staten betalte staten sidste år øh over godt en milliard kroner i overarbejdsbetaling det fremgår af en opgørelse fra Finansministeriet SF's Jes Lunde siger at staten i stedet for kunne ansætte mindst fem tusind arbejdsløse og han vil søge at skabe et flertal for at tvinge regeringen til at ansætte flere arbejdsløse anklageren i sagen imod skibsreder og ejendomshandler Henrik Johansen rederidirektør Ole B. Hansen og den norske kaptajn Hugo Larsen øh krævede i dag i sin øh procedure i Sø- og Handelsretten alle tre tiltalt øh tiltalte idømt maksimumstraffe på seks måneders ubetinget hæfte for at have overtrådt loven om skibes sikkerhed anklageren betegner det som groft uforsvarligt at de tre havde sat katastrofes- -færgen Scandinavian Star i drift første april nitten hundrede halvfems senere i dag begynder forsvareren deres procedurer fodboldklubben Brønshøj Brøndby øh vil øh betale sin gæld til den øh tidligere professionelle spiller Per Frimann og derved undgår klubben en konkursbegæring fremsat på vegne af Per Frimann generaldirektøren for told- og handelsorganisationen GATT er blevet bemyndiget til at mægle i landbrugsstriden imellem USA og EF Arthur Dunkel skal i pendulfart over Atlanten forsøge at forhindre striden i at blive en omfattende handelskrig det har GATT's øh handelskomite der omfatter de vigtigste GATT-diplomater besluttet i dag en amerikansk-europæisk handelskrig vil ødelægge forsøgene på at få en øh ny verdensomfattende handel øh om øh aftale om handel og told resten af vejret der er kulingvarsel for samtlige varslingsdistrikter for de hjemlige omkring syd tretten til atten meter per sekund kraftigst i Kattegat drejende sydvest og vest og aftagende i morgen får vi jævn til hård vind fra syd og sydøst og regn om eftermiddagen fra sydvest om natten op til kuling fra vest og nogen opklaring og temperatur døgnet rundt mellem fem og otte grader torsdag kuling fra vest og nordvest og byger tre til otte grader døgnet rundt fredag stort set tørt og nogen sol aftagende vind fem til otte grader om dagen og to til fem om natten lørdag og søndag regn af og til eller byger af og til fortsat dagtemperaturer på fem til otte grader og to til fem om natten og mandag og tirsdag mildt og blæsende med regn af og til
og det var slut på Radioavisen oplæsning og redaktion Jørn Træholt og Kai Selliken
