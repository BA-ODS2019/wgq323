højtideligheden i forbindelse med Dronning Ingrids begravelse er begyndt netop nu er sørgetoget nået til Københavns Hovedbanegård hvor også Anette Dich er
og mere om højtideligheden om et øjeblik
i denne radioavis kan De også høre om optrapningen af krisen i Mellemøsten Israels ministerpræsident truer med gengældelse efter at palæstinensere i går dræbte fire israelere menighedsrådsvalgene i dag med mange forskellige valgtemaer og så kan De høre om finanssektoren der giver medarbejderne valget mellem den kollektive overenskomst og individuelle kontrakter
Radioavisen er redigeret af Knud Erik Dahl i studiet Maria Dohn og Janie Strüwing først en vejrudsigt
nogen sol de fleste steder i Vestjylland måske byger syv til ti grader i aften og i nat mest tørt og klart men tåge flere steder ned til to grader i det indre Jylland omkring frysepunktet hele døgnet svag til jævn vind fra syd og sydvest
ceremonien i forbindelse med Dronning Ingrids begravelse begyndte for en time siden i Christiansborg Slotskirke
det var Mette Munk der havde fulgt ceremonien den sidste time nu vender vi tilbage til Anette Dich på Københavns Hovedbanegård
og foran Roskilde Station står Simon Ankjær Andersen
og hermed slutter vi reportagen fra Dronning Ingrids begravelse vi bringer naturligvis mere i eftermiddagens og aftenens radioaviser og lige nu kan De lytte med på transmis-
for anden dag i træk er kampen om hvem der skal være USA's næste præsident henlagt til et retslokale i Florida dommerens kendelse kan afgøre valget men den vil sandsynligvis blive appelleret til en højere retsinstans hvis den går demokraterne imod imens er der forlydender om at der kan være et kompromis på vej som kan løse konflikten uden for retssalene
det var Torben Rasmussen der fortalte
det østrigske bjergtog der lørdag brød i brand i en tunnel havde tekniske problemer umiddelbart efter afgang og før det kørte ind i tunnelen viser de første undersøgelser et medlem af den tekniske undersøgelseskommission siger at der efter meget at dømme indtraf en fejl allerede ved afgangen en fejl som kan have haft forbindelse til den katastrofale brand der kostede op imod hundrede tres livet han tilføjer at en væske muligvis bremsevæske øjensynligt dryppede fra toget ved afgangen og at det nu vil blive undersøgt om væsken var brændbar og om den i givet fald udløste katastrofen foreløbig er seksogtres lig bjærget fra tunnelen andre femoghalvfjerds ventes at blive bragt ud i dag redningsfolkene regner ikke med at kunne afslutte deres arbejde før i næste uge fordi branden i toget var så voldsom at meget materiel er smeltet sammen med tunnelen
Israels ministerpræsident Ehud Barak truer med gengældelse efter at palæstinensere i går overfaldt israelske biler på Vestbredden og dræbte fire israelere samtidig har den israelske hær spærret palæstinenserne inde i de byer hvor de har selvstyre fortæller Lars Ranggaard
ud over de fire dræbte israelere blev også tre palæstinensere dræbt i går og det samlede antal dræbte under den palæstinensiske opstand er nu oppe på mindst to hundrede fjorten langt de fleste er palæstinensere
og herhjem mange ansatte i finanssektoren kan snart se frem til at de kan vælge mellem den kollektive overenskomst som vi kender den i dag eller individuelle kontrakter hvor løn og arbejdsforhold er forskellige fra person til person det er indeholdt i en aftale der er truffet mellem parterne i finanssektoren
og det var John Wilken der orienterede
Dansk Industri vil have regeringen til at acceptere at indvandrere kan tage deres understøttelse og pension med fra et EU-land til et andet sådan som fødte EU-borgere kan industrien mener at det vil gøre det lettere at tiltrække arbejdskraft men det kan ikke lade sig gøre ikke sådan uden videre i hvert fald forslaget vil nemlig betyde at Danmark skal afgive øh suverænitet og så skal det til folkeafstemning desuden er en traktatændring ikke måden at løse problemet med mangle- manglende arbejdskraft på siger Socialdemokratiets EU-ordfører Claus Larsen-Jensen
det er Frankrig som under forhandlingerne om den kommende Nice-traktat har foreslået at de seksten millioner indvandrere i EU får samme rettigheder på det sociale område som borgere med EU-statsborgerskab
en indbrudstyvs hang til sodavand under arbejdet er blevet det fældende bevis i en retssag i Rønne hvor en toogtrediveårig mand er tiltalt for en lang række indbrud med et samlet udbytte på omkring syv hundrede tusind kroner de tomme sodavandsflasker har i flere tilfælde peget på gerningsmanden hans DNA-profil blev nemlig siddende på dem Peter Skautrup har fulgt dagens retsmøde i Rønne
og fra Bornholm til Sjælland i Skovbo Kommune på Midtsjælland har en gruppe forældre mistet tålmodigheden med en af rengøringskoncernen ISS' daginstitutioner institutionen Gartnervejens Børnehus åbnede for knapt et år siden som den anden herhjemme drevet af ISS
ISS driver i alt tolv private børneinstitutioner over hele landet i morgen åbner nummer tretten i Virum det var Charlotte Holten-Møller der havde set på sagen i samarbejde med DR København
Sveriges højesteret har stadfæstet en by- og landsretsdom der siger at et medlem af rockerklubben Hells Angels har ret til en såkaldt krænkelseserstatning fra sit forsikringsselskab manden har forlangt hundrede tusind kroner i erstatning efter han i nitten hundrede seksoghalvfems blev udsat for et drabsforsøg i Helsingborg forsikringsselskabet mener at betingelserne for beskyttelse mod overfald ikke gælder eftersom manden frivilligt har udsat sig for fare gennem sit medlemskab af Hells Angels og forsikringsselskabet har nægtet at udbetale erstatningen en vurdering domstolene altså ikke delte
Frankrig har oplevet syvoghalvfems tilfælde af kogalskab i år det er tre gange så mange som i fjor det har ført til panik blandt franske forbrugere og internationale overvejelser om forbud mod import af fransk kød nu griber regeringen ind
herhjemme er det forbudt ved lov at fodre kvæg med benmel og landbruget har lavet en frivillig aftale om heller ikke at bruge benmel i svinefoder Claus Seiden stod for indslaget
de fem permanente medlemmer af FN's Sikkerhedsråd er kommet under anklage for at lade de fattige nationer udkæmpe de andres slag rundt om i verdens konfliktzoner Bangladesh' FN-ambassadør foreslog i aftes at USA Kina Storbritannien Frankrig og Rusland hver skal betale fem procent af udgifterne til alle FN's fredsbevarende missioner og ikke som nu da landene kun betaler til aktioner de selv deltager i men forslaget blev afvist rådet vedtog at ændre de fredsbevarende styrkers arbejde så de i fremtiden får et klarere mandat til at bruge magt når de sendes til kriseområder
Irans magtfulde øverste religiøse råd har afgjort at piger ned til niårsalderen fortsat skal kunne giftes bort med deres forældres tilladelse afgår- afgørelsen går imod en vedtagelse i det iranske parlament hvor man i sidste måned besluttede at mindstealderen for ægteskab skulle hæves til femten år for kvinder og atten år for mænd de muslimske religiøse magthavere siger at islamisk lov fastlægger at piger er giftemodne når de fylder ni mens drenge kan indgå ægteskab fra fjortenårsalderen
og herhjemme er der valg til menighedsrådene i dag men kun i elleve procent af landets over to tusind to hundrede sogne er der reelt tale om et valg i de øvrige niogfirs procent er der ikke flere opstillede kandidater end at alle kan få en plads i rådet som skal være på mindst seks og højst femten medlemmer i mange sogne meldes der om problemer med overhovedet at skaffe det nødvendige antal personer men der hvor der er kampvalg er der til gengæld kampvilje og der er mange forskellige temaer til debat rundt om i landet fortæller Ulla Borberg
og det sagde Jens Peter Vej fra Vorup i Østjylland
i dag begraves Dronning Ingrid fra Roskilde Domkirke tusinder af mennesker har fulgt Dronning Ingrids sørgetog gennem Københavns gader til hovedbanegården her i formiddag et damplokomotiv med de kongelige vogne familien og gæster og bårevognen med Dronning Ingrids kiste er netop nu på vej til Roskilde vi sender fra højtideligheden på P4 fra klokken tretten i Florida skal stemmeoptællingen efter det amerikanske præsidentvalg i tirsdags igen i dag behandles i en retssal demokraterne vil have valgkredsenes frist for indrapportering af optællingsresultaterne forlænget ud over i dag Israels ministerpræsident Ehud Barak lover gengældelse efter at palæstinenserne har skudt mod israelske biler på Vestbredden og dræbt fire samtidig har den israelske hær spærret palæstinenserne inde i deres selvstyrende byer
og lidt om vejret i de kommende dage i morgen onsdag lidt sol men også mulighed for enkelte byger især i Vestjylland omkring otte grader om natten ned mellem frysepunktet og fem grader torsdag mest tørt mulighed for lidt sol fem til otte grader om natten cirka fem grader fredag byger fem til otte grader om natten ned til to til seks grader let til frisk vind omkring syd weekendvejret mest skyet og mulighed for byger fem til otte grader om natten ned til frysepunktet slut på middagsradioavisen
