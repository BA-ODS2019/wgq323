her er Pressens Radioavis god aften eftermiddagsvejrberetningens udsigter gælder til i morgen aften lyder for Jylland foreløbig aftagende nordlig vind med klart vejr og ret streng nattefrost senere skiftende vinde tiltagende skydække og sandsynligvis slud eller sne på øerne og Bornholm aftagende nordlig vind med temperatur omkring frysepunktet og foreløbig ingen eller kun ringe nedbør stormvarslet for Gedser-Bornholm ophørte klokken fjorten femogtredive barometerstanden var klokken atten tredive i København syvhundredeotteoghalvtreds komma syv millimeter med stigende tendens temperaturen var på samme tid halvanden grad hovedpunkterne i begivenhederne omkring Tjekkoslovakiet i dag er følgende klokken seks rykkede de tyske tropper ind i Bøhmen og Mæhren det man nu kalder Tjekkiet klokken ni var tropperne i Prag klokken tolv i Brno det ventes at Bøhmen og Mæhren vil blive indlemmet i Tyskland som to autonome stater der garanteres tjekkerne visse rettigheder mens jøderne vil få samme skæbne som jøderne i Tyskland Hitler overværede de tyske troppers indmarch ungarnske tropper menes helt at have besat Karpato-Ukraine og skal i den nordlige del af landet have mødt polske tropper således at der allerede nu i realiteten skulle være tale om en fælles polsk-ungarnsk grænse i Memel begynder tyskerne nu at røre på sig de vil eventuelt tage de nødvendige skridt til handling som de siger England har protesteret i Berlin den tjekkoslovakiske statspræsident doktor Háchas og udenrigsminister Swalkovskys forhandlinger med Hitler sluttede klokken fire i morges doktor Hácha så meget alvorlig ud da han forlod rigskancelliet og han nægtede at udtale sig nogle timer senere afrejste de to tjekkoslovakiske statsmænd til Prag ved afrejsen fik doktor Háchas datter som havde ledsaget sin far på rejsen til Berlin overrakt en buket blomster fra Hitler doktor Hácha havde bøjet sig for alle de tyske krav og der udsendtes følgende kommunike om forhandlingerne føreren har i overværelse af rigsudenrigsminister von Rippentrop modtaget den tjekkoslovakiske statspræsident doktor Hácha og den tjekkoslovakiske udenrigsminister doktor Swalkovsky efter deres eget ønske under sammenkomsten drøftedes i fuld enhed den ved begivenhederne i den sidste uge på det hidtidige tjekkoslovakiske statsområde opståede alvorlige situation fra begge sider blev der givet udtryk for den overbevisning at {målet} xxx måtte være sikringen af ro orden og fred i denne del af Mellemeuropa den tjekkoslovakiske statspræsident erklærede at han for at tjene dette mål og for at nå til endelig fredeliggørelse tillidsfuldt lagde det tjekkiske folks og lands skæbne i det tyske riges førers hånd føreren modtog denne erklæring og gav udtryk for sin beslutning om at ville tage det tjekkiske folk under det tyske riges beskyttelse og sikre det tjekkiske folks autonome udvikling Berlin den femtende marts nittenhundrede niogtredive underskrevet Adolf Hitler von Rippentrop doktor Hácha og doktor Swalkovsky det franske telegrambureaus korrespondent i Prag giver en lidt nærmere beskrivelse af det der er sket under samtalen i rigskancelliet i Berlin korrespondenten meddeler at Hitler lod Hácha forstå at det var nødvendigt at besætte Bøhmen og Mæhren for at opretholde roen i riget og at de tyske tropper ville overskride grænsen klokken seks i dag
