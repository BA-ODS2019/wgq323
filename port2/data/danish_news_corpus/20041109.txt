angrebet mod oprørerne i Fallujah fortsætter og der er gengældelsesaktioner andre steder i Irak
regeringen og Dansk Folkeparti regner med at have færdigforhandlet finansloven i løbet af dagen
og så fortæller vi også hvorfor det ikke altid er sjovt at være en and
ja der er rappe nyheder i Radioavisen i dag redaktion Kai Selliken og i studiet Nina Høgsberg og Ole Corneliussen
de nordlige og vestlige egne får endnu nogen sol men ellers bliver det mest skyet og ud på eftermiddagen kommer der regn i de sydøstlige egne mellem seks og ti grader og vinden tager til og bliver let til frisk ved Østersøen op til hård vind fra øst og nordøst
angrebet mod de irakiske oprørere i Fallujah fortsætter på fuld styrke oprørerne yder hård morst- modstand og der er gengældelsesaktioner forskellige steder i Irak
fortalte Troels Aagard og vi har besøg af major Henning Andersen fra Forsvarsakademiet
sagde altså major Henning Andersen fra Forsvarsakademiet tak fordi du kom
der er kritik fra Rigsrevisionen af tidligere miljøminister Hans Christian Schmidt det er sagen om fordelingen af den såkaldte velfærdspulje hvor pengene blandt andet gik til ministerens egen hjemby Vojens uheldigt mener Rigsrevisionen
allerede sidste år fik Hans Christian Schmidt der nu er fødevareminister en næse af Folketingets ombudsmand ministeren burde have fortalt statsministeren at han muligvis var inhabil i sagen det var Maiken Poulsen og Camilla Thorning der havde set på sagen
og vi bliver ved det politiske stof for finanslovsforhandlingerne er nu inde i den afgørende slutfase og parterne regner med at blive færdige i dag det var i hvert fald målet da Dansk Folkeparti gik gennem døren til finansministerens kontor her i formiddags partiets leder Pia Kjærsgaard sagde
sagde Pia Kjærsgaard og det var Ulla Haahr der havde lavet indslaget
i eftermiddag får de sidste to hundrede familier fra Seest i Kolding sandsynligvis lov til at gense resterne af deres hjem efter fyrværkerieksplosionen vi satser på at give stedet fri så de kan få lov til at gå rundt derinde men nogle skal ind sammen med øh sammen med dem byggesagkyndige som kan vejlede dem hvis det er for farligt siger politiets talsmand vicepolitikommissær H. O. Sørensen de mange menneskers tur ind i området nær ved fyrværkerifabrikken vil efter planen finde sted i forbindelse med et borgermødet der holdes klokken fjorten
i sagen om mordet på den italienske rygsækturist Antonio Currá på Nørrebro i august sidste år mener den ledende af de tre landsretsdommere ikke at nævningene bør være betænkelige ved at kende begge de tiltalte skyldige Peter Skautrup er i retten
og så til en anden verserende sag den tidligere officer i Forsvarets Efterretningstjeneste Frank Grevil bør straffes med et års fængsel sådan lød kravet fra anklageren Michael Jørgensen i Københavns Byret i formiddags Frank Grevil er tiltalt for at have lækket fortrolige rapporter til pressen om situationen i Irak forud for krigen rapporter der indgik i regeringens beslutning om at sende danske tropper til Irak senere i dag kommer Frank Grevils advokat med sin procedure han vil kræve den tidligere officer fritaget for straf med henvisning til at Grevil handlede i samfundets interesse da han lækkede rapporterne
vi har kæmpe problemer med vores computere ikke alene med at få ret når vi klager over den men også med overhovedet at finde ud af teknikken viser nye tal fra Forbrugerministeriet
og det sagde forbrugerminister Henriette Kjær til Allan Høgsbro
hjælpen til nye flygtninge og indvandrere blev halveret for to år siden meningen var at det skulle skaffe flere til at skaffe sig et arbejde men resultatet har været at flere ikke kan forsørge sig selv det er jobkonsulenternes skyld siger regeringen men det kan kommunerne ikke genkende
sagde Lars Lauritsen til Pia Dramshøj
Yassir Arafats tilstand er forværret i løbet af natten lyder det fra det franske hospital hvor den palæstinensiske leder er indlagt chefen for det lægehold der behandler ham siger at Yassir Arafat er i dybere koma end før på trods af at hans tilstand på trods af hans tilstand vil en delegation af højtstående palæstinensere og mulige efterfølgere for Yassir Arafat få lov til at besøge ham siger palæstinensiske embedsfolk Yassir Arafats hustru har forsøgt at hindre besøget som hun mener er et forsøg på at rane magten fra den palæstinensiske leder
en amerikansk forbundsdommer satte i går en midlertidig stopper for retsforfølgelse af terrormistænkte ved militære særdomstole og for at holde dem uden for Genevekonventionerne fremgangsmåden er lovstridig sagde dommeren og det ses som et alvorligt slag mod Bush-regeringen
og det var Torben Rasmussen der orienterede
i dag er det femten år siden muren mellem Øst- og Vestberlin blev gennembrudt og de to tyske stater blev genforenet men genforeningen blev aldrig lykkelig hver femte tysker så gerne at muren blev rejst igen og kun et mindretal er tilfredse med det politiske system
Kaj Munks originale manuskripter personlige breve og andre papirer er blevet sikret Vedersø-præsten er kommet på finansloven staten vil betale den halvanden million efterkommerne kræver for papirerne så nu kan den initiativgruppe der arbejder på at bevare Kaj Munks papirer ånde lettet op siger lederen Søren Dosenrode
og det sagde Søren Dosenrode til Thomas Petersen fra DR Midt og Vest i Holstebro
der er menighedsrådsvalg i dag men der er kun kampvalg i ni procent af sognene og det skyldes de fleste steder kun tradition
det var Niels Bak Henriksen der havde samlet indslag fra DR Bornholm Syd og Regionalen dagens menighedsrådsvalg viser at der er brug for ændringer mener biskoppen i Århus Kjeld Holm der er simpelthen sogne der er alt for små og hvor det er svært at finde frivillige siger han derfor opfordrer Kjeld Holm endnu engang regeringen til at nedsætte en strukturkommission der kan komme med forslag til fremtidens menighedsråd for ellers må vi selv gøre det mener han
sagde Kjeld Holm til Palle Hermund men kirkeminister Tove Fergo vil først vide hvad de nye menighedsråd mener om styringen af folkekirken før hun vil beslutte om der er brug for en strukturkommission men andre skal være velkomne til selv at nedsætte en kommission siger hun
sagde Tove Fergo interviewet af Kirsten Rosing
det er bestemt ikke altid sjovt at være and jagt og vinterfodring får masser af ænder til at søge ind til byen hvor de klumper sig sammen i søer og vandhuller og det er ikke problemløst
og det var Søren Bindslev der stod for det indslag og det var ikke en åh nå undskyld videre
med et resume
angrebet mod de irakiske oprørere i Fallujah fortsætter på fuld styrke de amerikanske og irakiske styrker har mødt relativ lille modstand i forstæderne men det kan hurtigt ændre sig når de kommer tættere på centrum mener majoren i Forsvarsakademiet Henning Andersen tidligere miljøminister Hans Christian Schmidt bliver kritiseret af Rigsrevisionen Rigsrevisionen mener at fordelingen af den såkaldte velfærdspulje var uheldig her fik ministerens egen hjemkommune og flere borgerlige ordføreres hjemegne del i millionerne ønsket om flere penge driver ikke flygtninge og indvandrere i arbejde lyder beskeden fra Hvidovre Kommune til regeringen den lavere integrationsydelse har ikke fået flere i arbejde viser en undersøgelse regeringen mener at det er de kommunale jobkonsulenters skyld
regn breder sig fra sydøst til resten af landet i aften og i nat temperatur mellem fire og ni grader let til frisk vind fra nordøst og øst ved kysterne stedvis hård vind der er kulingvarsel for Østersøen Skagerrak og Fisker i morgen først regn men i løbet af eftermiddagen mest opholdsvejr i de sydlige og østlige egne fem til otte grader jævn til hård nordøstlig vind som i løbet af dagen dog tager af og drejer mod sydøst på torsdag får vi nogen sol især i de østlige egne omkring otte grader fredagen bliver til gengæld overvejende skyet med regn fra nordvest i formiddagens løb mellem syv og ti grader og op til kuling fra sydvest om eftermiddagen og aftenen tager vinden lidt af og det klarer noget op dog stadig med byger på lørdag en del sol men også mulighed for enkelte byger fem til otte grader i dagtiden og om natten ned mod frysepunktet søndagen bliver tør og solrig og igen temperatur mellem fem og otte grader
