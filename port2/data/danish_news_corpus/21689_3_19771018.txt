Radioavisen godaften vi beskæftiger os i denne udsendelse først med den vesttyske flykapring der jo endte med at tre af de fire flykaprere blev dræbt og alle gidslerne reddet i Vesttyskland fortsætter undersøgel- undersøgelserne af hvordan ledende medlemmer af venstreekstremistorganisationen Røde Arme Fraktion i nat kunne begå selvmord i det sværtbevogtede fængsel hvor de sad i isolationsceller den internationale pilotorganisation har bebudet en to døgns verdensomspændende arbejdsnedlæggelse fra tirsdag middag efter denne kapring senere i udsendelsen behandler vi blandt andet dommene over de fire tjekkoslovakiske borgerrettighedsforkæmpere og i Fællesmarkedet er udenrigsministrene splittet i spørgsmålet om Grækenlands Spaniens og Portugals ansøgninger om at blive medlemmer af EF endvidere står det nu klart at Kemisk Værk i Køge ikke kan blive krævet af svenskerne til at betale for BT Kemis øh millionomkostninger altså de omkostninger der følger af at man skal rydde op efter skaderne i Skåne af indenlandske emner ser vi i øvrigt på den stadigt stigende arbejdsløshed der især rammer kvinderne i Efter Radioavisen på program et klokken nitten kan de i aften høre noget om hvorfor det vesttyske samfund har fået et problem som terrorisme så tæt ind på livet og hvorvidt vi selv kan risikere at få det vejrudsigten til i morgen ny- midnat lyder sådan svag til jævn vind mellem vest og syd med skyet til overskyet og diset vejr i nat og morgentimerne tåget vejr men i mid- eftermiddagstimerne mulighed for nogen opklaring minimumtemperaturer gennemgående på fire til ni grader maksimumtemperaturer på syv til tretten grader torsdag vind overvejende omkring syd med ret uændrede temperaturforhold og antagelig tørt vejr bortset fra stedvis tåge i nat og morgentimerne fredag ret uændrede temperaturforhold og antagelig ingen eller kun lidt regn men noget diset vejr
i Vesttyskland fortsætter undersøgelserne af hvordan ledende medlemmer af venstreekstremistorganisationen Røde Arme Fraktion i nat kunne begå selvmord i det svært bevogtede Stammheimfængsel hvor de sad i isolationsceller ifølge den foreløbige officielle forklaring begik Andreas Baader og Jan-Carl Raspe m- selvmord ved at skyde sig gennem hovedet med pistoler mens Gudrun Ensslin hængte sig fra vindueskarmen i sin celle en fjerde terrorist Irmgard Möller stak sig i brystet med en kniv hun er nu uden for livsfare på en pressekonference kunne repræsentanter for delstatsregeringen i Rhein- -land-Westphalen og fængselsmyndighederne kun fastslå at de tre døde terrorister begik selvmord og at de senest blev set i live klokken treogtyve en time før befrielsesaktionen mod det kaprede Lufthansafly i Mogadishu de vesttyske myndigheder vil lade de døde obducere af en gruppe internationale retsmedicinere formentlig for at der ikke skal opstå myter om hvordan de døde vesttyskerne ønsker også at repræsentanter for Amnesty International overværer obduktionerne før de er afsluttet vil myndighederne ikke komme med en endelig redegørelse i Stammheimfængslet er der nu indledt en undersøgelse af hvordan Andreas Baader og Jan- -Carl Raspe kunne få fat i pistoler de har siddet i isolationsceller siden bortførelsen af arbejdsgiverforeningsformanden Hanns-Martin Schleyer der er endnu intet nyt om hans skæbne Schleyer har nu været bortført i halvanden måned Bonnregeringen har tidligere på dagen i- haft et ekstraordinært møde for at drøfte bortførelsesaffæren sikkerhedsmyndighederne siger at risikoen for at han nu er dræbt er steget efter at de vesttyske specialenheder fra grænsegendarmeriet befriede de n- seksogfirs gidsler i Lufthansaflyet i Mogadishu firs af gidslerne kom i eftermiddags med særfly til Frankfurt i Vesttyskland seks blev tilbage i Mogadishu fordi de enten var sårede eller så stærkt chokerede at de ikke kunne rejse særflyet medbragte også liget af den myrdede luftkaptajn Jürgen Schumann han var det eneste af gidslerne der blev dræbt af de fire flypirater ved kommandoangrebet i nat dræbte de vesttyske politisoldater tre af de fire flyterrorister og sårede den fjerde livsfarligt den tyveårige danske pige Nomi Wilkens Jensen fra Kolding som var blandt gidslerne i det vesttyske Lufthansafly var fysisk uskadt da hun sammen med de fleste andre gidsler kom til Frankfurt oplyser den danske konsul på stedet men hun var selvfølgelig noget nervenedbrudt tilføjer konsulen drabet på den vesttyske chefpilot i Lufthansaflyet i går vil i næste uge kunne udløse en otteogfyrre timers verdensomspændende pilotstrejke fra tirsdag klokken tretten den internationale pilotorganisation vil derigennem støtte FN-generalsekretær Kurt Waldheims ønske om snarest at få flykaprerne drøftet kapringer drøftet i FN piloterne ønsker at ethvert land giver landingstilladelse til et kapret fly men at intet land under nogen form giver asyl til en flykaprer bliver konflikten til noget deltager tretten hundrede SAS-piloter i aften overvejer Mærsk Airs piloter om de vil deltage piloterne i Sterling Airways har ikke taget stilling herhjemme vil såvel den udenrigske som indenrigske flytrafik blive lammet danske anti- terroriststyrker er i øvrigt tilstrækkelig store til at de kunne have klaret en aktion som den vesttyskerne i nat gennemførte i Somalia siger vice- rigspolitichef Bent Schlüter han er chef for den afdeling under dansk politi der udat- uddanner folk til den s- såkaldte aktionsgruppe han fortæller at de danske politifolk er i besiddelse af de samme midler som vesttyskerne og hollænderne og hele tiden nøje følger politiets indsats under terroristaktioner verden over for at overføre deres erfaringer til danske forhold og drage nytte af den i uddannelsen af danske antiterroriststyrker
ja vi har naturligt nok prøvet at få en samtale med det danske gidsel der var med i den Lufthansamaskine der blev kapret sidste torsdag men det er af forskellige grunde ikke lykkedes men nu stiller vi om til Bonn Frode Kristoffersen
og så en rapport fra Kairo om de udenrigspolitiske følger af den seneste terroristaffære
drabet på den vesttyske luftkaptajn ha- Jürgen Schumann har skabt uro i pilotkredse verden over den internationale pilotorganisation vil have sagen bragt op i FN og for at understrege alvoren vil man prøve på at få stoppet al flyvning i otteogfyrre timer fra tirsdag klokken tretten de skandinaviske pilotforeninger har besluttet at nedlægge arbejdet hvis det sker med international støtte foreløbig har SAS-piloterne besluttet at nedlægge arbejdet men flere andre selskaber overvejer at gå med i denne aktion og det vil ram- ramme al lufttrafik til og fra Danmark Torben Jensen har spurgt SAS' direktør Frede Ahlgren-Eriksen om SAS har sympati for piloternes aktion
