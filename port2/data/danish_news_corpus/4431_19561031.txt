der foreligger nærmere enkeltheder derimod om det søslag mellem egyptiske og israelske flådeenheder som i morges er udkæmpet ud for Haifa en egyptisk destroyer beskød den israelske kyst og blev derefter sænket af israelske krigsskibe sammenstødet mellem de to landes søstridskræfter skete ved sekstiden i Haifa kunne man høre artilleriild fra Middelhavet og der blev slået luftalarm ilden fra den egyptiske destroyer blev besvaret fra israelske luftværnsbatterier og kort efter lykkedes det israelske krigsskibe at opbringe destroyeren den egyptiske kaptajn og krigsskibets besætning på to hundrede halvtreds mand overgav sig og det egyptiske skib blev skudt i sænk kampen menes at have varet i cirka fyrretyve minutter der meldes ligeledes om luftkampe i morges over egyptisk område to egyptiske jetjagere skal være blevet skudt ned der er blevet erklæret undtagelsestilstand i Jordan i en erklæring fra den jordanske regering hedder det at der på grund af den kritiske situation for hele den arabiske verden omgående vil blive truffet strenge forholdsregler over for ethvert forsøg på at forstyrre freden denne meddelelse fra Jordans regering er ikke blevet nærmere uddybet det engelske luftfartsministerium har forbudt civile maskiner at overflyve det østlige middelhavsområde også de arabiske luftfartsmyndigheder har nu indført skarpe restriktioner ingen fremmede maskiner vil få tilladelse til at lande på arabiske flyvepladser eller overflyve de arabiske stater som meddelt i ekstraudsendelsen her i formiddag klokken ti har Englands og Frankrigs militære overkommandoer mørklagt aktionerne i det østlige middelhavsområde der er endnu intet officielt blevet udsendt om at de engelske og franske styrker skulle have indledt den bebudede invasion i Suezkanalen men øh det franske blad Francois meddelte i formiddag at den fransk-engelske fællesaktion var blevet iværksat klokken fem tredive i morges meddelelsen indeholder ingen angivelse af hvor landgangsoperationen skal have fundet sted det tilføjes i det franske blad at flere hundrede franske jagere og bombemaskiner deltager i aktionen Francois skriver at man først senere på dagen kan forvente større engelske og franske militærstyrker sat ind meddelelsen om at invasionen begyndte klokken fem tredive er også bragt af en arabisk radiostation fra uofficiel engelsk side er det blevet gisnet at landgangsaktionerne skulle finde sted i Port Said Ismailia og Suez imidlertid hævdede de egyptiske myndigheder endnu sent i morges at livet foregik normalt i både Port Said og Ismailia bortset fra tilstedeværelsen af store egyptiske troppeafdelinger i New York samles FN's sikkerhedsråd til et nyt møde om situationen i det mellemste østen i aften klokken enogtyve mødet i går eftermiddags blev et af de mest langvarige og dramatiske Sikkerhedsrådet endnu har holdt England og Frankrig gjorde to gange brug af deres vetoret første gang mod et resolutionsudkast forelagt af De Forenede Stater som tog sigte på at standse den engelsk-franske indgriben anden gang mod et russisk forslag der stillede krav om at Israel og Egypten skulle indstille kampene og at Israel skulle trække sine styrker tilbage bag den oprindelige demarkationslinje under debatten om det russiske resolutionsforslag erklærede Egyptens delegerede at israelske styrker i virkeligheden befandt sig langt fra Suezkanalen og ganske nær den israelsk-egyptiske grænse han tilføjede at væbnet engelsk-fransk indgriben ville få uberegnelige følger på sit nye møde i aften skal Sikkerhedsrådet fortsætte behandlingen af den klage over den engelsk-franske indgriben som Egyptens udenrigsminister i nat tilstillede rådet den engelsk-franske aktion som er blevet godkendt af et flertal såvel i det engelske underhus som i den franske nationalforsamling har fremkaldt en meget skarp reaktion i De Forenede Stater allerede i nat appellerede præsident Eisenhower indtrængende til den britiske og den franske ministerpræsident om at tillade en fredelig ordning af krisen i Mellemøsten
i formiddag meddelte Reuters Bureaus korrespondent i Washington at den amerikanske udenrigsminister over for den engelske og den franske ambassadør har givet udtryk for overordentlig stor harme over at de to lande har undladt at rådføre sig med De Forenede Stater inden de tilstillede Israel og Egypten et ultimatum Reuterkorrespondenten tilføjer at man blandt embedsmænd i Washington hører beskyldninger mod England og Frankrig for sammensværgelse med Israel for at skaffe undskyldning for en aktion mod Suezkanalområdet under hensyn til de alvorlige begivenheder i Palæstina og i Egypten kommer vi igen klokken tolv for at meddele hvad der måtte være sket i tiden indtil da og derefter igen til normal middagsavistid tolv tredive
Pressens Radioavis den engelsk-franske militære aktion i det østlige middelhavsområde som blev påbegyndt for flere timer siden er fortsat totalt mørklagt det engelske og det franske forsvarsministerium har ikke på noget tidspunkt i formiddagens løb udsendt officielle meddelelser om aktionens forløb det sidste der foreligger fra officiel fransk-engelsk side er beslutningen om at Suezkanalzonen midlertidigt skulle besættes af franske og engelske militærenheder meddelelsen herom blev i morges udsendt fra Downing Street hvori den natten igennem havde forhandlet med den franske udenrigsminister Pineau samstemmende efterretninger fra andre sider går ud på at den fransk-engelske landsgangsaktion blev iværksat i morges klokken fem tredive fra Cypern og Malta de to engelske besiddelser i Middelhavet er der i nattens løb afsendt omfattende sø- og luftstridskræfter ifølge det franske blad Francois deltager flere hundrede franske jagere og bombemaskiner i aktionen landgangen i Suezkanalområdet mentes at skulle finde sted i nærheden af byerne Port Said og Ismailia de sidste efterretninger fra disse to byer forelå klokken syv tredive på dette tidspunkt meddelte de- meddelte de lokale egyptiske myndigheder at livet foregik normalt men at store egyptiske troppestyrker var samlet i området omtrent samtidig med at de engelske og franske militære enheder mentes at være gået til aktion kom det til nye forbitrede kampe mellem israelske og egyptiske styrker ud for den israelske havneby Haifa åbnede en egyptisk destroyer i morges klokken seks ild mod den israelske kyst skydningen blev besvaret fra luftværnsbatterier på landjorden samtidig med at enheder af den israelske flåde gik til modangreb efter fyrretyve minutters kamp overgav den egyptiske destroyer sig besætningen der var på to hundrede halvtreds mand blev taget om bord i de israelske krigsskibe hvorefter destroyeren blev skudt i sænk den pågældende destroyer var i nitten hundrede enoghalvtreds blevet leveret til Egypten fra England vi har ligeledes i morgenens løb fundet forbitrede luftkampe sted over såvel Israels som egyptisk område der meldes om betydelige tab på begge sider vi kommer så igen klokken tolv tredive
Pressens Radioavis formiddagen igennem er der med den allerstørste spænding verden over blevet lyttet til efterretningerne om den fransk-engelske indgriben i den israelsk-egyptiske strid endnu indtil dette tidspunkt vides det ikke hvor eller hvordan de fransk-engelske styrker er blevet sat ind formiddagens militære begivenhed har været sænkningen af en egyptisk destroyer som efter en kortvarig kamp ud for Israels kyst er blevet sænket besætningen på to hundrede halvtreds mand overgav sig til de israelske søstridskræfter og det egyptiske krigsskib blev derefter skudt i sænk skibet var en tidligere engelsk destroyer som Egypten havde overtaget om kampene på Sinaihalvøen hvor de israelske tropper natten til i går rykkede et hundrede tredive kilometer ind på egyptisk område meddelte Israels radio for en time siden at fjendtlighederne her snart kunne indstilles det hed i udsendelsen at de egyptiske militærstyrker hurtigt ville være fordrevet fra området og at Egypten allerede på nuværende tidspunkt var totalt afskåret fra Gazazonen Gazazonen er det omstridte område der fra Sinaihalvøen strækker sig nord på langs middelhavskysten der befinder sig her et stort antal arabiske flygtninge foruden egyptiske militærafdelinger området har under våbenhvilen mellem Israel og de arabiske stater været et af de mest urolige i Jordan der grænser op til Israel blev der i formiddags erklæret undtagelsestilstand mens det strengt hemmeligholdes hvor store styrker England og Frankrig har sat ind på Suezaktionen har man i de vestlige militære kredse foretaget en beregning over hvor mange soldater Israel og Egypten for øjeblikket råder over de egyptiske styrker anslås til omkring et hundrede tusind mand fordelt på tre infanteridivisioner og en panserværnsgruppe foruden firsindstyve vestlige og halvtreds russiske jetjagere firsindstyve transportmaskiner og otteogtyve bombefly ligeledes af russisk oprindelse de israelske styrker er antagelig oppe på to hundrede firs tusind mand efter at reserven forleden blev delvis mobiliseret også Israel råder over moderne jetjagere blandt andet franske og store motoriserede afdelinger plus en lille flåde der i dag med erobringen af den egyptiske destroyer vandt sin første sejr den engelsk-franske indgriben i Mellemøsten der blev besluttet under gårsdagens forhandlinger i London mellem England og Frankrigs ministerpræsidenter og udenrigsministre har fremkaldt meget skarpe politiske reaktioner ikke mindst i De Forenede Stater fra New York meddeltes i formiddags at der i De Forende Nationers hovedkvarter forhandles om muligheden for at få FN's generalforsamling indkaldt til et ekstraordinært møde med det formål at søge den engelsk-franske aktion standset det er især den asiatisk-afrikanske gruppe der udfolder livlig aktivitet dens treogtyve medlemmer har anmodet deres regeringer om nye instrukser ifølge FN-pagten kan generalforsamlingen indkaldes når mindst syv af de elleve medlemmer i Sikkerhedsrådet anmoder om det eller der stilles krav om to tredjedele eller der stilles krav af to tredjedele af samtlige medlemslande ifølge planen skal FN's generalforsamling træde sammen til møde den tolvte november til sin ordinære samling FN's sikkerhedsråd skal holde nyt møde i aften klokken enogtyve det første efter de dramatiske drøftelser natten til i dag da England og Frankrig to gange benyttede deres vetoret for at standse forslag der tog sigte på at bringe den engelsk-franske aktion til ophør vetoretten blev benyttet dels over for et amerikansk forslag dels over for et russisk rådet nåede også at drøfte en egyptisk klage over det engelsk-franske ultimatum og fortsætter altså drøftelserne i aften præsident Eisenhower appellerede som omtalt allerede i nat til Englands og Frankrigs ministerpræsidenter om at afblæse aktionen Reuters Bureaus Washingtonkorrespondent meddeler at der i den amerikanske regeringsby hersker megen bitterhed over det brud på vestmagternes samarbejde England og Frankrig har fremkaldt udenrigsminister Dulles skal over for de to landes Washingtonambassadører have givet udtryk for overordentlig stor harme fordi beslutningen blev truffet uden rådslagning med De Forenede Stater der tales i Washington om en engelsk-fransk sammensværgelse med Israel for at skaffe undskyldning for indgriben i Suezkanalområdet
der foreligger endnu kun få amerikanske pressekommentarer til den engelsk-franske indgriben det ansete blad Washington Posts udenrigspolitiske medarbejder skriver amerikanske embedsmænd fra præsident Eisenhower og nedefter mener at englænderne og franskmændene har begået en tragisk fejltagelse og at den militære indgriben i det lange løb vil vise sig katastrofalt for de to lande De Forenede Stater hedder det videre i Washington Post anser det engelske og franske ultimatum til Egypten og Israel for et af de mest brutale nogen nation nogensinde har afleveret borttransporten af europæiske og amerikanske statsborgere i Egypten er i fuld gang fem amerikanske flådetransportskibe løb i formiddags ind i Alexandrias havn for at hente mere end tusind amerikanske statsborgere herhjemme har den nye situation omkring Suez givet anledning til megen politisk travlhed det ordinære ministermøde i formiddags trak så længe ud at finansminister Viggo Kampmann måtte meddele finansudvalget at han ikke kunne nå at deltage i et planlagt sparesamråd klokken ti tredive regeringen holder sig i hyppig kontakt med Stockholm og Oslo under det ordinære onsdagsbesøg hos rigsforstanderen arveprins Knud benyttede stats- og udenrigsminister H. C. Hansen i formiddag lejligheden til at underrette prinsen om udviklingen i den internationale situation det udenrigspolitiske nævn er indkaldt til møde klokken seksten tredive det er sket for flere dage siden og det var meningen stats- og udenrigsministeren her skulle give medlemmerne oplysninger om begivenhederne i Polen og Ungarn nu bliver det naturligvis den nye situation der bliver mødets hovedemne som omtalt i ekstraudsendelserne i formiddag har de engelske luftfartsmyndigheder forbudt al flyvning over det østlige middelhavsområde fra arabisk side er der blevet udstedt forbud mod overflyvning af samtlige arabiske lande det skandinaviske luftfartsselskab SAS har derfor i formiddag set sig nødsaget til at omlægge alle ruter der passerer disse områder flyvninger til det mellemste østen gennemføres til den sidste europæiske station beflyvningen af Tel Aviv Damaskus Cairo og Bagdad er indstillet indtil videre derefter situationen i Ungarn Budapest radio har klokken otte i morges meddelt at de russiske tropper havde forladt byen og at kun nogle få russiske tanks var tilbage foran det ungarnske indenrigsministeriums- og udenrigsministeriums bygninger fra Wien meddeler Reuters Bureau at Budapest radio nu synes at være fuldstændig i modstandsbevægelsens hænder da udsendelsene blev genoptaget i morges siger Reuter udsendtes der kun meddelelser som var fjendtlige mod den regering Imre Nagy dannede i går med repræsentanter fra flere af de politiske grupper i Ungarn modstandsbevægelsen i byen Gyor som åbent øh står i opposition til Imre Nagys regering erklærede i en radioudsendelse i dag at den har sendt en delegation til Budapest for at fremsætte en række krav over for regeringen godkendes disse krav ikke hed det i Gyor radio vil generalstrejken straks blive genoptaget i Warszawa giver en avis i dag udtryk for glæde over den russiske regerings erklæring om at den vil forhandle om tilbagetrækning af sine tropper fra Ungarn fra Polen og fra Rumænien erklæringen siger det polske blad er ensbetydende med at det endelig er slut på det mareridt af misforståelser og konflikter der truer den socialistiske lejr bladet tilføjer at begivenhederne i Polen og Ungarn utvivlsomt har bidraget til at det sovjetrussiske kommunistparti nu har overvundet de fejl der har tilføjet det politiske liv i de folkedemokratiske lande så stor skade i erklæringen der som omtalt i vore morgenudsendelser i dag blev offentliggjort af Moskva radio i nat udtaler den russiske regering at den er villig til at forhandle om en fuldstændig tilbagetrækning af de russiske styrker i Ungarn Rumænien og Polen det tilføjes i Moskva radio at i betragtning af at sovjettroppernes fortsatte ophold i Ungarn kunne føre til en yderligere tilspidsning af situationen har den russiske regering beordret de sovjetiske tropper bort fra Budapest Reuters Bureaus korrespondent i Moskva konstaterer at erklæringen ifølge vestlige iagttagere i den russiske hovedstad synes at betegne en triumf for partisekretær Khrusjtjov
i Budapest radio meddeltes det i morges at den katolske kirkes overhoved i Ungarn kardinal Mindszenty har fået æresoprejsning og at han fra i dag atter kan foretage sine religiøse embedshandlinger og at han nyder fulde borgerlige rettigheder tidligere havde det ungarnske nyhedsbureau oplyst at kardinal Mindszenty i går var blevet befriet fra sit fangenskab en afdeling af modstandsstyrkerne var nået frem til det kloster hvor kardinalen opholdt sig og havde befriet ham så han kunne vende tilbage til Budapest kardinal Mindszenty blev fængslet i nitten hundrede otteogfyrre i en af de mest opsigtsvækkende retssager i Østeuropa mod katolske kirkeledere han havde flere gange talt mod det folkedemokratiske styre da han i december nitten hundrede otteogfyrre blev arresteret stillede man ham under anklage for højforræderi spionage og sammensværgelse mod den offentlige sikkerhed samt for valutasvindel under processen mod ham indrømmede han alle anklager i et brev til de ungarnske biskopper umiddelbart før han blev fængslet havde kardinalen erklæret at alle tilståelser han måtte fremkomme med under forhørene måtte betragtes som ugyldige efter han var blevet befriet erklærede kardinalen at han nu ville fortsætte sit arbejde hvor han slap for otte år siden på et pressemøde i Østtyskland i formiddag meddelte den østtyske statssikkerhedstjeneste at der var blevet arresteret treoghalvfjerds spioner de arresterede erklæredes det var agenter for imperialistiske hemmelige organisationer arrestationerne blev foretaget efter at en række agenter havde meldt sig frivilligt erklærede den østtyske sikkerhedstjeneste årsagen til arrestationerne var at man fra amerikansk side havde forsøgt at fremkalde uroligheder i Østtyskland ved spionage sabotage og provokationer Osloafdelingen af Norges kommunistiske parti har vedtaget en resolution om begivenhederne i Ungarn det siges i resolutionen at det må beklages at sovjetrussiske tropper er blevet anmodet om at gribe ind og man udtrykker sorg og medfølelse i anledning af de mange menneskeliv som er gået tabt det tilføjes i resolutionen fra Osloafdelingen af Norges kommunistiske parti at det ungarnske folk og den ungarnske arbejderklasse selv må overvinde faren for at der kan blive genoprettet kapitalistiske tilstande i Ungarn arbejdsudvalget for Sveriges kommunistiske parti har i en resolution om begivenhederne i Ungarn stillet krav om at alle tropper både i øst og vest der befinder sig på andre landes områder bliver trukket tilbage
Pressens Radioavis der foreligger stadig ingen direkte oplysninger om forløbet af den fransk-engelske aktion mod Suezkanalområdet en talsmand fra den franske regering erklærede for lidt siden i Paris at der for øjeblikket ikke foregår kampe mellem fransk-engelske og egyptiske tropper det formodes men det er altså endnu ikke bekræftet fra nogen side at engelske og franske styrker kort efter at fristen for det ultimatum der var stillet Israel og Egypten og som Egypten forkastede var udløbet i morges er gået i aktion det franske blad Paris Press meddeler at man regner med at der i første omgang vil blive indsat atten tusind franske og engelske soldater heraf skulle tre tusind mand være faldskærmstropper med den opgave at besætte strategisk vigtige punkter langs Suezkanalen også om kampene mellem israelske og egyptiske styrker på Sinaihalvøen øst for Suezkanalen er oplysningerne sparsomme i regeringskredse i Israel har man erklæret at spørgsmålet om hvorvidt de israelske styrker der var trængt ind åp på egyptisk område vil vende tilbage til Israel vil afhænge af udviklingen den norske krigsforsikring for skibe udsendte ved middagstid som omtalt en anmodning til alle norske skibe om at undgå Suezkanalen meddelelsen lød det er sandsynligt at der indtil videre ikke vil være dækningsmuligheder for eventuel krigsskade ved gennemfart af Suezkanalen og at norske skibe derfor vil blive anmodet om at undgå kanalen det var en erklæring fra den norske krigsforsikring for skibe flere efterretninger har vi ikke fra Israel og Egypten nu vi kommer igen klokken femten tredive med de meddelelser om Suezkonflikten som til den tid måtte foreligge og her får vi nu valutakurserne
her er Pressens Radioavis med en kort ekstraudsendelse om situationen i det mellemste østen der foreligger stadig ingen efterretninger som tyder på at England og Frankrig har indledt deres bebudede aktion mod Suezkanalområdet det franske telegrambureau har netop fra London meddelt at England har advaret den egyptiske civilbefolkning om at holde sig borte fra egyptiske lufthavne det engelske krigsministerium har givet ordre til at alle radiostationer skal tages i brug for at sikre at denne meddelelse altså til den egyptiske civilbefolkning om at holde sig borte fra egyptiske lufthavne når frem til den- befolkningen i Egypten meddelelsen er derfor i London blevet opfattet som et tegn på at den engelsk-franske aktion er nær forestående premierminister Eden taler i eftermiddag ved seksten tredive-tiden i det engelske underhus og først i denne tale kan man vente en officiel redegørelse for hvad der er sket siden tidsfristen for det engelsk-franske ultimatum udløb klokken halv seks i morges en talsmand for den franske regering erklærede som omtalt først på eftermiddagen at der ikke i øjeblikket foregår kampe mellem fransk-engelske og egyptiske tropper den meddelelse som netop kom fra London var altså at England har advaret den egyptiske civilbefolkning om at holde sig borte fra lufthavne i Egypten man vil tage alle radiostationer i brug for at sikre at meddelelsen når frem til den egyptiske befolkning formanden for dansk dampskibsrederiforening direktør Normann udtaler at man kan gå ud fra som givet at ingen danske skibe vil gå gennem Suezkanalen indtil videre udtalelsen er fremsat i anledning af en meddelelse fra Sveriges rederiforening om at svenske rederier indtil videre ikke vil lade deres fartøjer gå gennem kanalen sagen er i virkeligheden afgjort ved at det britiske admiralitet i aftes udsendte advarsler til skibsfarten mod at gå gennem Suezkanalen siger direktør Normann og man kan gå ud fra at ingen skibe vil være i stand til at komme ind i kanalen i øvrigt må man regne med at man næppe kan krigsforsikre sejlads gennem kanalen under de nuværende forhold det vides ikke nøjagtigt hvor mange danske skibe der for øjeblikket befinder sig i området men disse må i hvert fald enten gå udenom eller afvente begivenhederne uden for kanalen og vi skal til slut gentage at der ikke foreligger meddelelser om at den fransk-engelske aktion mod Suezkanalområdet er indledt men at der fra London er kommet meddelelse om at England vil advare den egyptiske civilbefolkning om at holde sig borte fra egyptiske lufthavne og så kommer radioavisen igen klokken sytten tredive altså på genhør klokken sytten tredive
