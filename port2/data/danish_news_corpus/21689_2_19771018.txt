Radioavisen hovedparten af de seksogfirs gidsler der for et døgn siden blev befriet af en vesttysk specialstyrke fra det kaprede Lufthansafly i Mogadishus lufthavn kom i eftermiddags med et særfly til Frankfurt blandt dem var den tyveårige Nomi Wilkens Jensen fra Kolding hun var fysisk uskadt men noget nervenedbrudt oplyser den danske konsul seks af gidslerne var så medtagne at de ikke var med særflyet liget af den vesttyske luftkaptajn Jürgen Schumann er også blevet ført til Tyskland det oplyses nu at han efter den landing flyet foretog i Aden den var temmelig hård prøvede at flygte under påskud af at han ville se efter om næsehjulet havde taget skade men de sydyemenitiske myndigheder tvang ham tilbage til flyet og terroristerne skød ham derefter i midtergangen for øjnene af de øvrige gidsler det oplystes i aften at Storbritannien samarbejdede med vesttyskerne om det vellykkede kommandoangreb på flyet i Mogadishus lufthavn to medlemmer af den britiske eliteenhed Special Air Service deltog i angrebet den britiske premierminister Callahan siger de fungerede som rådgivere han vil ikke sige hvad de foretog sig men den antiterrorgranat som blev kastet ind i det kaprede fly er opfundet af Special Air Service granaten dræber ikke men fremkalder voldsomme trykbølger så mennesker i den nærmeste omkreds lammes i adskillige sekunder det var under aktionen efter antiterrorgranatens eksplosion at tre af terroristerne i flyet blev dræbt og den fjerde en kvinde blev alvorligt såret det var næsten samtidig med den vellykkede befrielsesaktion i Mogadishu at det lykkedes tre fremtrædende medlemmer af Baader Meinhof- banden at begå selvmord i det vesttyske Stammheimfængsel selvom de var anbragt i isolationsceller terroriserne Andreas Baader og Jan-Carl Raspe skød sig med pistoler der på hidtil uforklarlig måde var blevet smuglet ind i deres celler Gudrun Ennslin hængte sig i cellens vindueskarm en fjerde terrorist Irmgard Möller prøvede at dolke sig i hjertet med en kniv fra sit spisebestik men hun er uden for livsfare de vesttyske myndigheder vil for at forhindre en mytedannelse lade de tre terrorister som tog livet af sig obducere af en uvildig international lægegruppe indtil det er sket ønsker myndighederne i delstaten Rheinland-Westphalen hvor Stammheimfængslet ligger ikke at komme med nogen endelig redegørelse efter kommandoaktionen i Mogadishus lufthavn og selvmordene i Stammheimfængslet er der i Vesttyskland en stadigt voksende frygt for at arbejdsgiverformanden Hanns-Martin Schleyer der blev bortført af terrorister for halvanden måned siden ikke længere er i live drabet på den vesttyske chefpilot Jürgen Schumann vil i næste uge kunne udløse en otteogfyrre timers verdensomspændende pilotstrejke fra tirsdag den femogtyvende klokken tretten den international pilotorganisation vil gennem strejkeaktionen støtte FN-generalsekretær Kurt Waldheims ønske om snarest at få drøftet flykapringerne i FN piloterne ønsker at ethvert land giver landingstilladelse til et kapret fly men at intet land under nogen form giver asyl til flykaprere bliver konflikten til noget deltager tretten hundrede SAS-piloter så både udenrigs- og indenrigsruterne bliver lammet der foreligger endnu ikke noget om hvorv- -dan piloterne i de danske charterselskaber vil forholde sig fire af Tjekkoslovakiets mest fremtrædende systemkritikere er blevet idømt fængselsstraffe på mellem fjorten måneder og tre et halvt år de blev dømt for at undergrave staten siger kilder der står de anklagede nær Fællesmarkedets udenrigsministre er stærkt splittet i spørgsmålet om Grækenlands Spaniens og Portugals ansøgninger om at blive optaget i Fællesskabet Frankrig Italien og Belgien sagde nej til at åbne forhandlinger med de tre ansøgere før der er taget skridt til at beskytte landmændene i EF's middelhavslande mod konkurrencen fra ansøgerlandene derimod gik Danmark sammen med Storbritannien Vesttyskland Holland og Irland ind for at forhandlingerne skulle starte uden forsinkelse
herhjemme forudser Arbejdsdirektoratet en gennemsnitlig arbejdsløshed på godt et hundrede seksogfirs tusind i vinterhalvåret i januar kvartal nitten hundrede otteoghalvfjerds regner man med på baggrund af vurderinger fra fjorten arbejdsmarkedsnævn at ledighedstallet vil nærme sig de to hundrede tusind den samlede ejendomsværdi herhjemme steg ved den sekstende almindelige vurdering per første april i år med fireoghalvfems procent i forhold til forrige ejendomsvurdering for fire år siden stigningen i ejendomsværdi har med seksogtres procent været lavest i hovedstadsregionen mod et hundrede seks procent på øerne i øvrigt og et hundrede femten procent i Jylland for den samlede grundværdi har stigningen været på otteogfirs procent Monopoltilsynet har bestemt at benzintankene fra nytår skal angive literpriserne for benzin på selve pumperne og tanke der sælger mere end et vist kvantum benzin årligt skal desuden opsætte prisskilte der kan læses af forbikørende forbikørende skal foruden prisen også kunne læse om oktan- tal og salgsform det vil sige om der er betjening selvbetjening eller automatsalg de svenske justitsmyndigheder siger at de ikke kan kræve at Kemisk Værk i Køge skal betale hvad det har kostet at opgrave og tilintetgøre giften omkring værkets datterselskab BT Kemi i Teckomatorp i Skåne de svenske myndigheder har bedt Kemisk Værk om at komme til et møde om sagen i Malmø på torsdag men det danske moderselskab har meddelt at det ikke kommer fordi det ikke har noget at gøre med den sag den amerikanske ekspert i bekæmpelse af olie- og gasudstrømninger Red Adair sagde efter et besøg på boreplatformen Mærsk Explorer i Nordsøen at det var yderst vanskeligt at danne sig et skøn over mulighederne for at standse udstrømningen af gas platformen er dækket af mudder fra udstrømningen og det gør det vanskeligt at skønne over omfanget af de skader der er sket på platformen efter branden forleden platformens værdi anslås til to hundrede millioner kroner sport seksdagesløbet i Dortmund blev vundet af det vesttyske par Dietrich Thurau og Jürgen Tschan der havde treogfirs point på omgangshøjde med dem lå det italiensk-hollandske par Moser-Pijnen med tre hundrede to point tredjepladsen en omgang tilbage blev besat af Sercu Belgien Peffgen Vesttyskland det dansk-australske par Fredborg-Clark lå ved seksdagesløbets afslutning tolv omgange efter vinderparret og måtte nøjes med en femteplads de havde et hundrede enogfirs point og det rent danske par Ole Ritter Gert Frank kom først ind på syvendepladsen treogtyve omgange efter vinderparret de havde treoghalvtreds point så er der vejrudsigten der gælder til torsdag morgen for hele landet svag til jævn vind mellem vest og syd med mest overskyet og diset vejr i nat og morgentimerne stedvis tåge maksimumtemperaturer onsdag mellem syv og tretten grader og minimum natten til torsdag mellem tre og otte
