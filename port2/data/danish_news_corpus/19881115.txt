Radioavisen der er udråbt en palæstinensisk stat med Jerusalem som hovedstad den israelske hær har afskåret de besatte områder helt fra omverdenen for at undertrykke demonstrationer i anledning af uafhængighedserklæringen Rigsrevisionen har givet stats- -sk- -skattedirektoratet en alvorlig næse for langsommelig administration af realrenteafgiftsloven forbrugerne er de sidste måneder blevet lidt mindet mindre pessimistiske omkring økonomien men tilliden som Danmarks statistik måler er alligevel meget lille et hundrede tyve fiskekuttere fra hele landet ligger i øjeblikket i Helsingør fiskerne vil gøre nordiske parlamentarikere opmærksom på de problemer som forurening af havene giver en ny type klienter er begyndt at komme på landets bistandskontorer nemlig landmændene og nu skal sagsbehandlere lære at rådgive en gruppe som de kun dårlig kender den sovjetiske leder Mikhail Gorbatjov har kastet sig ud i et hårdt diplomatisk program alt imens de indre problemer i landet vokser vejrudsigten i det meste af Jylland og på Bornholm kommer der nogen sol men i resten af landet bliver det ret skyet vejr med dis og tåge og nogle steder lidt regn i løbet af eftermiddagen klarer det dog noget op det bliver omkring fem grader i de østlige egne og ti grader i de vestlige egne vinden bliver svag til jævn omkring nordvest i aften og i nat stort set tørt vejr bortset fra tåge en del steder nattemperatur mellem to og fem grader vinden bliver let til jævn fra vest der er kulingvarsel for Tampen Viking Orkney Shetland og farvandet vest for Hebriderne palæstinensiske ledere har udråbt en uafhængig palæstinensisk stat det foreløbige symbolske skridt blev taget efter tre døgns møder i Algier i det palæstinensiske nationalråd en slags eksilparlament samtidig med uafhængighedserklæringen har palæstinenserne indirekte anerkendt den israelske stat en rapport fra vor Mellemøstenkorrespondent Palle Rasmussen
det var Palle Rasmussen der rapporterede
De hørte Lars Ranggaard men hvordan er så den rent teoretiske side af sagen er Palæstina folkeretslig set blevet en stat efter at Nationalrådet har proklameret den Claus Seiden
den israelske hær har helt afskåret de besatte områder fra omverdenen der er indført udgangsforbud i alle byer og flygtningelejre siger den israelske radio militæret indførte udgangsforbud i hele Gazaområdet allerede i fredags med udgangsforbuddet for knap en million palæstinensere forsøger den israelske hær at forhindre demonstrationer og fejringer af uafhængighedserklæringen i nat ledelsen af intifadaen som er navnet på den nu elleve måneder lange opstand har opfordret til både fest og anti-israelske protester i selve Israel har ledere af det arabiske mindretal på syv hundrede tusind mennesker opfordret til generalstrejke i dag officielt i protest mod at politiet har jævnet en række huse med jorden med den begrundelse at de tilhørte mistænkte guerillaer nogle af dem indrømmer dog at strejken bevidst falder sammen med udråbelsen af den palæstinensiske stat flere lande har i nat og morgentimerne meddelt at de anerkender den nye uafhængige palæstinensiske stat Algeriet var det første land senere har andre arabiske lande som Irak og Kuwait anerkendt udråbelsen det muslimske Malaysia i Sydøstasien vil også anerkende et uafhængigt Palæstina i Israels naboland Jordan siger informationsministeren at Jordan håber på at palæstinenserne når deres mål og får skabt en uafhængig palæstinensisk stat Egyptens præsident Hosni Mubarak siger at Egypten støtter alle velovervejede beslutninger taget af PLO den palæstinensiske befrielsesorganisation den første palæstinensiske ambassade skal indvies i dag det bliver i Algier Rigsrevisionen har givet Statsskattedirektoratet en alvorlig næse for administrationen af realrenteafgiftsloven anklagepunkterne omfatter blandt andet fejllister der ikke er blevet rettet i flere år restancer der ikke er blevet inddrevet i over et år manglende ajourføring og edb-fejl som ikke er blevet undersøgt eller rettet i flere år roderiet i administrationen bliver offentliggjort kun nogle uger efter at Landbrugsministeriet måtte tage imod en tilsvarende skarp påtale fra Rigsrevisionen forbrugerne ser lidt mindre pessimistisk på deres og Danmarks økonomiske fremtid end tilfældet var i september det står i en undersøgelse fra Danmarks Statistik som offentliggøres i dag indikatoren for forbrugernes tillid er for september steget med fire point til minus seksten det svarer til niveauet fra august efter et dyk i september undersøgelsen bygger på to tusind interviews og kan bruges som fingerpeg om forbruget stiger eller falder i det kommende år færre forbrugere end i September venter at arbejdsløsheden stiger om et år og flere mener at det vil være en fordel at købe forbrugsgoder som fjernsyn eller vaskemaskine lidt flere end i september venter at familien næste år vil købe større forbrugsgoder selvom flere mener at det er fornuftigt at spare op regner færre end i september med at de kan lægge penge til side og lidt flere ser dystert på familiens økonomiske situation oplyser Danmarks Statistik
en ny type bistandsklienter er begyndt at opsøge det sociale system nemlig landmændene men socialrådgivere og sagsbehandlere i kommunerne ved for lidt om landbrug derfor har Den Sociale Højskole i Esbjerg besluttet at gå i gang med at efteruddanne dele af personalet fra kommunernes socialforvaltning Den Sociale Højskole arbejder i denne sag sammen med den lokale landboforening og afdelingschef Inger Jensen fra Den Sociale Højskole fortæller her hvem initiativet retter sig imod
Inger Jensen tilføjer at det vestjyske initiativ bliver fulgt op i andre regioner herhjemme i løbet af vinteren og foråret det var Søren Egert der stod for indslaget
bilforureningen i Danmark vil fra år nitten hundrede halvfems til to tusind og ti blive mere end halveret viser en ny rapport som Laboratoriet for Energiteknik på Danmarks Tekniske Højskole har foretaget for Miljøstyrelsen den kraftige nedskæring sker fordi miljøministeren har besluttet at alle ny benzindrevne personbiler fra første oktober nitten hundrede halvfems skal opfylde de amerikanske normer det betyder at bilerne skal forsynes med en såkaldt trevejskatalysator det er et filter som renser bilosen for hovedparten af de kvælstofoxider kulilte og kulbrinter som normalt sendes ud i luften Laboratoriet for Energiteknik har beregnet at udslippet af for eksempel kvælstofoxider stiger med cirka fyrre procent hvis vi vælger at køre videre med de nuværende normer ved at indføre USA-normerne skæres forureningen i stedet ned med cirka en tredjedel målt i tons vil de benzindrevne personbiler hvis man kører videre med de nuværende normer i år to tusind og ti udsende cirka otteogtres tusind tons kvælstofoxider med USA-normerne kan man nøjes med toogtredive tusind tons for stofferne kulilte og kulbrinter er faldet endnu større bestyrelsen for købstadsmuseet Den Gamle By i Århus vil for at redde museet forhøje entrepriserne med tyve procent og afskedige to fuldtidsansatte desuden skal antallet af guider i sommertiden skæres ned bestyrelsen håber at besparelserne i forbindelse med Kulturministeriets og Århus Kommunes fortsatte støtte vil bringe økonomien på fode så Den Gamle Bys eksistens kan sikres kulturminister Ole Vig Jensen har for nylig stillet en række krav over for museumsledelsen om besparelser som betingelse for en form for førstehjælp det er investeringer på mere end tre millioner kroner der har medvirket til Den Gamle Bys skrantende økonomi museumsledelsen venter dog på længere sigt at investeringerne bliver en god forretning for museet de to danske medlemmer af bedømmelseskomiteen for Nordisk Råds litteraturpris har indstillet to danske forfattere til prisen det er Jens Christian Grøndahl for bogen Rejsens Bevægelser og Rolf Gjedsted for digtsamlingen Gå bag om Spejlet modtageren af litteraturprisen udpeges syvogtyvende januar i København og prisen der er på hundrede halvtreds tusind kroner uddeles under Nordisk Råds session i februar i Stockholm sidste år gik Nordisk Råds litteraturpris til den islandske forfatter Thor Vilhjálmsson
Danmark er parat til at ophæve afgiften på kaffe og te og det vil de andre EF-lande også
de nordiske landes miljøministre forsøger i dag at nå til enighed med Nordisk Råds miljøudvalg om retningslinjerne for en nordisk havmiljøplan sagen behandles i morgen på det ekstraordinære møde i Nordisk Råd i Helsingør og i den anledning er fiskere fra hele landet allerede i dag samlet i Helsingør
det var Lasse Jacobsen der rapporterede fra havnen i Helsingør det forslag til fælles havmiljøplan som ministerrådet har afleveret er blevet afvist som utilstrækkelig af miljøudvalget og udvalget har anbefalet ministerrådet at lave et nyt forslag med mere konkrete krav og tidsfrister det kan så først forelægges på Nordisk Råds ordinære møde næste år hvis ikke man når til enighed i dag om noget andet Allan Høgsbro har læst det kasserede forslag til havmiljøplan
og til sidst til Moskva i efteråret og her til vinter har Mikhail Gorbatjov et diplomatisk mødeprogram som ingen anden sovjetleder før ham den udenrigspolitiske offensiv falder sammen med stigende økonomiske og politiske vanskeligheder på hjemmefronten
og det var Radioavisen Ole Aaby læste nyhederne Kaj Selliken redigerede
