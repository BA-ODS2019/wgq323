radioavisen Egyptens diktator siden nitten hundrede fireoghalvtreds præsident Nasser er trådt tilbage Nasser gav selv det egyptiske folk og verden meddelelsen om det i en tale over Car- Cairo radio vi kan ikke skjule den kendgerning at vi har lidt et alvorligt nederlag sagde præsident Nasser det var Nassers første tale til det egyptiske folk siden krigsudbruddet mandag morgen han sagde at han var vis på at Egypten hurtigt kunne komme igennem den nuværende fase af sin historie men det ville kræve meget mod megen visdom og stor evne til at handle situationen krævede at han talte rent ud til det egyptiske folk sagde han Nasser gentog i talen påstanden om at De Forenede Stater og England havde stået bag Israel da det som han udtrykte sig angreb Egypten i mandags det er bevist sagde han at der befandt sig hangarskibe nær fjendens kyster for at hjælpe ham vore landstyrker der kæmpede i ørkenen havde ikke tilstrækkelig flyverdækning fjendens overlegenhed var tre mod en den egyptiske præsident sagde videre at Sovjetunionens ledere allerede for en måned siden havde advaret Egypten om at Israel traf forberedelser til et angreb på Syrien om sin egen fremtid sagde Nasser at han havde besluttet at trække sig tilbage fra alle offentlige embeder og vende tilbage til folkets rækker han havde besluttet at udpege Egyptens nuværende vicepræsident Zakaria Mohieddin til præsident i sæt- i sit sted jeg likviderer ikke revolutionen sagde han men revolutionen er ikke en enkelt generations ejendom den arabiske enhed tog sin begyndelse før Nasser og den vil blive ved med at bestå efter ham fortsatte Nasser jeg har altid indprentet jer at det er nationen som overlever i talen hyldede Nasser ganske særligt kong Hussein af Jordan og den jordanske hær for dens tapre kamp mod fjenden han hyldede også de kæmpende algeriske og irakiske tropper om alle de øvrige arabiske lande sagde han at de havde indtaget en ærefuld holdning Gamal Abdel Nasser kom første gang i den internationale offentligheds søgelys da han deltog som en af hovedpersonerne i det statskup der i nitten hundrede tooghalvtreds styrtede kong Farouk kuppet blev dygtigt og præcist gennemført og i første omgang syntes det som om dets hovedmand var general Muhammad Naguib men senere viste det sig at det var oberst Nasser der var den egentlige hovedmand bag revolutionen og efterhånden kom han frem forrest i billedet han blev fungerende ministerpræsident i nitten hundrede treoghalvtreds og i nitten hundrede seksoghalvtreds overtog han den fuldstændige og diktatoriske magt i Egypten Nassers militære karriere startede ret sent han begyndte som ung som postkontorist men kom i nitten hundrede syvogtredive ind på Cairos militærakademi under verdenskrigen var han sekondløjtnant i den egyptiske hær og stationeret ved vagttjeneste i Sudan hans egentlige militære karriere begyndte da han kommandrede et kompagni under den første israelsk-arabiske krig i nitten hundrede otteogfyrre Nasser fik efterhånden gjort Egypten til Afrikas mest magtfulde stat hans metode kan karakteriseres som en beregnende linedans mellem øst og vest og mellem krig og fred i sine krige mod Israel led han militære nederlag men han havde en højt udviklet sans for propagandistiske effekter og det lykkedes ham derfor i nitten hundrede seksoghalvtreds at tilsløre over for det egyptiske folk at Egypten tabte sin krig mod Israel denne gang har han ikke fundet at han kunne tale sig uden om nederlaget da præsident Nasser sluttede sin tale for en halv times tid siden kunne speakeren i Cairo radio ikke længere beherske sine følelser man hørte ham hulke højt der indtraf derpå en kort pause i radioens udsendelser derefter begyndte man at udsende patriotiske sange til den arabiske revolutions ære Egyptens ny præsident har tidligere været landets indenrigsminister han var en af den gruppe såkaldte fri officerer der i nitten hundrede tooghalvtreds afsatte kong Farouk i politiske kredse i Cairo anses for at ha- han for at være mere mådeholden end Nasser De Forenede Nationers sikkerhedsråd var samlet til et nyt hastemøde i New York da meddelelsen om Nassers fald indløb rådet mødtes på begæring af Syrien der hævder at Israel er i gang med en storstilet invasion af Syrien langs hele den hundrede femten kilometer lange grænse mellem de to lande til trods for at både Syrien og Israel har meddelt at de accepterer Sikkerhedsrådets opfordring til våbenhvile
mødet i rådet blev ganske kort rådet vedtog enstemmigt på forslag af De Forenede Stater en ny resolution der pålægger både Israel og Syrien omgående at opfylde Sikkerhedsrådets krav om våbenstilstand generalsekretær U Thant skal i løbet af to timer give rådet meddelelse om hvorvidt Syrien og Israel respekterer det ny påbud i det mellemøstlige område kæmpes der nu kun i grænseområdet mellem Israel og Syrien Israel og Syrien beskylder gensidigt hinanden for bruddet på den våbenhvile begge parter har gået ind på at overholde syrerne hævder at israelerne siden i formiddags har angrebet langs hele grænsen med både panserstyrker infanteri og flyvemaskiner Israel siger at syrerne brød våbenhvilen allerede før daggry i morges ved at skyde med artilleri fra deres bjergstillinger mod israelske grænsebyer denne skydning er nu bragt til tavshed ved at israelske styrker rykkede frem over grænsen og nedkæmpede kanonstillingerne Syriens statschef Nureddin al-Atassi har holdt en radiotale i forbindelse med det syriske krav i F N om den- det ny hastemøde i Sikkerhedsrådet han opfordrede hele nationen til at kæmpe af al magt mod invasionen fra Israel Atassi sagde at syrerne ligesom det tapre vietnamesiske folk ville skabe et inferno for angriberne bag hvert hjørne i byerne og bag hver klippe i bjergene skulle der kæmpes til døden mod den israelsk-engelsk-amerikanske invasion så ville de arabiske folk vinde deres sag sagde den syriske statschef kort forinden havde Damaskus radio meddelt at det israelske angreb på den syriske front blev støttet af engelske og amerikanske flyverangreb i Jordan er der fuldstændig ro i hele de dele af- i de dele af landet som israelerne har erobret ved fronten mod Egypten i Sinaiørkenen har der været stille siden ved middagstid egypterne indstillede i nat deres modstand mod israelerne men satte et modangreb ind i morges det gik i stå efter et par timers forløb det var så vidt det kan overses et forsøg på at lade resterne af to panserdivisioner bryde igennem en israelsk omringning for at komme over på den vestlige side af Suezkanalen det er uklart hvad der er sket med den egyptiske styrke egypterne antyder at deres sidste tropper er nået over kanalen ved Ismailia israelerne siger at de forhinderede egypterne i at slå sig igennem og at den israelske hær nu behersker hele Sinaihalvøen det skulle betyde at de to egyptiske divisioner enten holdes omringet eller at de har kapituleret den egyptiske radio meldte først om våbenstilstanden lidt over middag siden har radioen bragt appeller til befolkningen om at bevare værdigheden og en høj moral i nederlagets stund musikprogrammerne i eftermiddagens løb omfattede udelukkende muhamedanske klagesange Tunesien der var begyndt at sende tropper til fronterne gennem Libyen har i dag beordret disse styrker til at gøre omkring og komme tilbage til deres baser den algeriske radio hævder at Algeriet fortsat afsender styrker der skal til Sinaifronten for at hjælpe egypterne i Algiers havn fortsatte man ved middagstid indladningen af sovjetiskbyggede kampvogne i algeriske og egyptiske fragtskibe fra Tunis meldes det dog at den algeriske regering har beordret sine styrker til at standse marchen mod Egypten det siges at både algeriske og marokkanske flyveafdelinger der er mellemlandet i Tunesien og Libyen er ved at gøres klar til at flyve tilbage til deres hjembaser igen
under en mellemlande- landing i London på hjemvejen fra Sikkerhedsrådets møder i New York erklærede Israels udenrigsminister Abba Eban at Israels motto i dag er storsind i sejr Israels regering er rede til at forhandle med regeringerne i en hvilken som helst arabisk stat vi ønsker at skabe en bedre struktur for Israel og Mellemøsten sagde han vi vil ikke bortøde denne lejlighed til at opbygge en ny og bedre ordning af Mellemøstens forhold end den der bestod indtil den blev brutalt knust af Nassers politik uden direkte at afvise de planer der nu arbejdes med om at sende en ny fredsbevarende FN-styrke til Mellemøsten sagde den israelske udenrigsminister at den pludselige tilbagetrækning af FN's krisestyrke under omstændigheder der på livsvigtig måde berørte Israels interesser havde været en erfaring som Israel ikke kunne glemme
premierminister Wilson erklærede i eftermiddags at der er ringe håb om en varig løsning på Mellemøstens krise med mindre de fire stormagter samarbejder om at få en løsning i stand ganske særlig må Sovjetunionen De Forenede Stater Frankrig og England samarbejde om at få strømmen af våbenforsyninger til Mellemøsten under kontrol hvis der skal tilvejebringes en konstruktiv løsning oven på våbenstilstanden mellem Israel og de arabiske stater dette er ikke alene betydningsfuldt hvis en fremtidig konflikt skal undgås det er ikke mindre vigtigt hvis der skal frigøres økonomiske hjælpekilder til uendelig mere produktive udviklingsformål sagde Wilson den engelske premierminister udtalte sin glæde over at Sovjetunionen havde bistået med først at inddæmme krigen og derpå at få den bragt til afslutning de fire magter der er de effektive medlemmer af FN's sikkerhedsråd har nu en chance for at samarbejde om at skabe en anstændig og konstruktiv løsning i Mellemøsten lader de denne mulighed gå fra sig står vi oven f- over for de sværeste farer sagde han Wilson skitserede også de hovedelementer der efter hans mening måtte indgå i en løsning på Mellemøstenkrisen Israels suveræne ret til at eksistere måtte utvetydigt anerkendes også af samtlige dets naboer retten til fri sejlads gennem Tiranstrædet for alle nationers skibe også Israels måtte respekteres der måtte gøres fremskridt hen imod en løsning på Palæstinaflygtningenes problem og de fire stormagter måtte nå til enighed om hvilke våbenforsyninger der i fremtiden måtte tilgå staterne i Mellemøsten det var bemærkelsesværdigt at den engelske premierminister intet sagde om at en fredsordning også må give Israel skibsfart ret til at gøre brug af Suezkanalen
Udenrigsministeriet oplyser at samtlige danske i Cairo har fået tilbudt svenskarrangeret hjemrejsemulighed med skib fra Alexandria i dag i alt har en halv snes danske ønsket at benytte sig af tilbuddet indsamlingen Danmark hjælper Israel har i dag rundet en halv million kroner gironummeret er to hundrede tyve og så vejrudsigten til i morgen eftermiddag for Jylland og øerne foreløbig jævn til frisk nordvestlig til vestlig vind med vekslende efterhånden dog udbredt skydække og fra i nat mulighed for spredte byger fra nordvest derefter frisk vind til kuling omkring nordvest og på ny noget opklarende vejr minimumtemperaturer til natten gennemgående mellem seks og otte grader i morgen temperaturer omtrent som i dag Bornholm jævn til frisk vind omkring vest foreløbig vekslende til dels ringe skydække og tørt vejr i løbet af i morgen muligvis enkelte byger minimumtemperatur til natten gennemgående mellem otte og ti grader i morgen temperatur omtrent som i dag vejret i overmorgen søndag vind omkring nord med uændrede eller noget højere temperaturer og tørt vejr vi har en efterlysning fra Roskilde den drejer sig om den enoghalvtredsårige Richard Garder Andersen fra Roskilde han har i tirsdags forladt sit hjem i nedtrykt sindsstemning og man frygter der er tilstødt ham en ulykke han er hundrede femogtres centimeter høj han har gråblå øjne og kortklippet stridt mørkeblondt hår han har mellemblåt jakkesæt på grøn skjorte og muligvis ulden blå pullover og sorte sko han har friske ar på venstre håndled underretning om den enoghalvtredsårige Richard Garder Andersen Roskilde bedes meddelt politiet i Roskilde telefon nul tre femogtredive fjorten otteogfyrre eller nærmeste politi flere arrangementer har præget dagen for tronfølgeren og grev Hen- dagen før tronfølgeren og grev Henris bryllup i Holmens kirke lidt før klokken ti kom kongehusets udenlandske gæster til Christian den Syvendes Palæ på Amalienborg for at bese de mange bryllupsgaver og en time senere kørte selskabet til modtagelse på Københavns Rådhus der blev de kongelige modtaget af Borgerrepræsentationens formand Henry Stjernqvist og overborgmester Urban Hansen som byens gave overrakte Henry Stjernqvist parret et spisestel til otteogfyrre personer tronfølgeren og grev Henri takkede sidstnævnte både på engelsk fransk og dansk besøget sluttede med at parret gik ud på rådhusets balkon derefter var der familiefrokost og klokken fjorten tredive gik tronfølgeren og grev Henri ombord i kongechaluppen ved Langelinie for at foretage en halv times sejlads i Københavns havn og flådens leje da de gik ombord modtog de flyvevåbnets honnørhyldest to formationer af forskellige typer fly dannede et M og et H og under sejlturen modtog parret honnør fra svenske og norske marineenheder og de fleste af den danske flådes skibe efter sejladsen kørte parret til Fredensborg i aften giver kongeparret en middag for godt to hundrede gæster hvoraf en del slutter dagen med et besøg i Tivoli
og sport efter førstedagens fire kampe har Malaysia taget føringen tre et mod Indonesien i slutkampen om Thomas Cup-pokalen i badminton matchen spilles i Jakarta i Indonesien i morgen spilles de sidste fem kampe Malaysia er storfavorit det var Malaysia der slog Danmark ud af turneringen
og inden vi slutter kan vi gentage at Egyptens diktator siden nitten hundrede fireoghalvtreds præsident Nasser er trådt tilbage han gav selv det egyptiske folk meddelelsen om det i en radiotale og han meddelte at han havde udset vicepræsident Zakaria Muhieddin til sin efterfølger det var radioavisen
